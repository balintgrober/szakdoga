A néhány hónappal ezelõtt, kilencven éves korában elhunyt Gyarmathy Tihamér a kortárs magyar képzõmûvészet kiemelkedõ egyénisége volt.
1945-ben a magyar haladó képzõmûvészek csoportjához, az Európai Iskolához tartozott.
1947-ben még Picasso és Braque mellett állított ki Párizsban, 1948-tól azonban tizenöt éven át nem szerepelhetett a nyilvánosság elõtt.
Következetesen képviselte saját, senki máshoz nem hasonlítható - utánozhatatlan és hamisíthatatlan - nonfiguratív stílusát, nem hódolt be az ötvenes évek szocreál irányzatának, inkább elment dolgozni a diósgyõri vasgyárba, és hétvégenként, titokban festett pesti lakásában.
1971-tõl kezdve járhatott csak külföldre, számos nemzetközi díj után végre itthon is elismerték: Érdemes majd Kiváló mûvész lett és Kossuth-díjat is kapott.
Gyarmathy képei "fénnyel átszõtt" festmények a festõ által csak gondolati térnek hívott végtelenben, melynek legfõbb rendezõ elve, a geometria.
Minél hosszabban szemléljük a "Ma a város ritmusa" címû alkotást, annál több fénypontot fedezünk fel rajta.
Vélhetjük ezeket világító felhõkarcolóknak éppúgy, mint hömpölygõ autófolyam lámpáinak.
