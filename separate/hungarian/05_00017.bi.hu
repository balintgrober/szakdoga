Gazdasági és monetáris unió - és az euró
2002. január 1-je óta, több, mint 300 millió európai polgár használja az eurót napi rendszerességgel.
Csupán 10 év kellett ahhoz, hogy a közös európai valuta elvét rögzítõ Maastrichti Szerzõdéstõl (1992. február) eljussunk arra a pontra, hogy az euró bankjegyeket és pénzérméket 12 EU-országban használják.
Egy ilyen a világon egyedülálló folyamat végrehajtásához 10 év nagyon is rövid idõnek számít.
Az euró olyan nemzeti valutákat váltott fel, melyek számos országban évszázados szimbólumnak, illetve a nemzeti szuverenitás jelképeinek számítottak.
Az átállás jelentõs elõrelépést jelentett a gazdásági unió terén.
Az euró továbbá egy jóval tisztább értelmet adott az EU polgárainak a közös európai identitás igazi jelentésérõl.
Euróval a zsebükben az emberek az Európai Unió nagy részén pénzváltás nélkül utazhatnak és vásárolhatnak.
De hogyan is született meg a közös európai valuta ötlete?
1970-ben az ún. Werner-jelentés (mely nevét Luxemburg akkori miniszterelnöke után kapta) a hat EGK ország gazdaságának és pénznemének közelítését javasolta.
Azonban az elsõ, erre utaló lépésre csak 1979 márciusában került sor, amikor felállították az Európai Monetáris Rendszert (EMR).
Az EMR célja az volt, hogy csökkentse a tagállamok valutái között árfolyam-ingadozást.
Az EMR a nemzeti valuták között 2,25% és 6% közötti ingadozási sávot engedélyezett.
Az EMR mûködését azonban gyengítette az USA-dollár instabilitása illetve, néhány a nemzetközi feszültségek idõszakában spekulációnak áldozatul esett valuta gyengesége.
Az egységes piac kiteljesedésével párhuzamosan a stabil monetáris térség megteremtése iránti igény egyre növekedett.
Logikusnak tûnt épp ezért, hogy az 1986-ban aláírt Egységes Európai Okmányba belefoglalják az európai gazdaságok konvergenciájának, illetve a nemzeti valuták közötti árfolyam-ingadozás csökkentésének szükségességét.
Hiszen hogyan is mûködhetne a személyek, áruk és a tõke szabad mozgásán alapuló egységes piac, ha a nemzeti valuták bármikor leértékelõdnek?
Valamely valuta leértékelése méltánytalan versenyelõnyt jelenthet, és így a kereskedelmen belül torzuláshoz vezethet.
1989. júniusában, a madridi Európai Tanácson, a Bizottság elnöke Jacques Delors tervet és menetrendet terjesztett elõ a Gazdasági és Monetáris Unió (angol rövidítése: EMU) megteremtésére.
E tervet késõbb az 1992 februárjában aláírása kerülõ Maastrichti Szerzõdés rögzítette.
A Szerzõdés egy sor olyan kritériumot állapított meg, melyet minden tagállamnak teljesítenie kell, amennyiben be kíván jutni az EMU-ba.
E kritériumok mind a gazdasági és pénzügyi fegyelemhez kapcsolódtak: csökkenteni kell az inflációs rátát, csökkenteni kell a kamatokat, a költségvetési hiány nem lépheti túl a GDP 3%-át, az államadóságok nem léphetik túl a GDP 60%-át, a valuta árfolyamot stabilizálni kell.
A Szerzõdéshez csatolt jegyzõkönyvben Dánia és az Egyesült Királyság fenntartotta a jogot arra, hogy ne lépjen be az EMU harmadik fázisába, (azaz ne csatlakozzon az euróövezethez), attól függetlenül, hogy teljesíti a kritériumokat.
Ezt nevezzük a "kívülmaradás" jogának.
Dánia népszavazást követõen bejelentette, hogy nem kíván belépni az euróövezetbe.
Svédország hasonlóképpen nyilatkozott.
Mivel az infláció rontja a gazdaság versenyképességét, aláássa az emberek bizalmát és csökkenti vásárlóerejüket, szükségessé vált a közös valuta stabilitását biztosítani.
Ezért létrehoztak egy független szervezetet, a frankfurti székhelyû Európai Központi Bankot (EKB), melynek feladata oly módon megállapítani a kamatokat, hogy az euró értéke ne változzon.
1997 júniusában Amszterdamban az Európai Tanács két fontos határozatot fogadott el.
Az elsõ az ún. "stabilitási és növekedési paktum", mely kötelezi az érintett államokat, hogy betartsák a költségvetési fegyelmet.
A költségvetési fegyelem betartását kölcsönösen ellenõrzik az államok, mely megakadályozza, hogy bárki túlzott mértékû deficitet halmozzon fel.
A második határozat a gazdasági növekedést érintette.
A határozat kimondja, a tagállamok és a Bizottság szorosan elkötelezik magukat amellett, hogy a foglalkoztatás biztosításának problémája továbbra is az EU egyik központi témája marad.
1997 decemberében Luxemburgban az Európai Tanács egy újabb határozatot fogadott el, mely a gazdaságpolitikák koordinálásáról szólt.
A határozat tartalmazta azt a fontos döntést, miszerint „az eurózónához csatlakozó tagállamok miniszterei kötetlen találkozókat tarthatnak az egységes valuta alkalmazása következtében rájuk háruló különleges felelõsségbõl fakadó kérdések megvitatására".
A Tizenötök állam- és kormányfõi így egy, a tagságot erõsítõ folyamatot indítottak el, mely az eurót elfogadó országokat a gazdasági, a költségvetési, a szociális és az adópolitikáikban még szorosabban összekovácsolhatja, túllépve a monetáris unión.
Az EMU folyamatos megvalósítása megkönnyítette az egységes piac megnyitását és megszilárdította azt.
A tõzsdeválság, a terrorista támadások és az iraki háború által felbolydult világpolitikai helyzet ellenére az euróövezet képes volt belátható viszonyokat fenntartani, valamint a befektetõk és a fogyasztók által igényelt stabilitást.
Az európai polgárok bizalma az euróban látványosan megnõtt azáltal, hogy sikeresen és meglepõen gyorsan bevezették az euró pénzérméket és bankjegyeket 2002. elsõ felében.
Az emberek nagyra értékelik, hogy könnyebben tudnak vásárolni azáltal, hogy ma már Európa különbözõ országaiban közvetlenül össze tudják hasonlítani az árakat.
Az euró a világ második legfontosabb valutája lett.
Az USA-dollár mellet egyre többet használják az eurót a nemzetközi tranzakciók terén, illetve tartalékvalutaként.
Az euróövezeten belüli országok pénzügyi piacai között felgyorsult az integráció azáltal, hogy már nem csak tõzsdeügynökségek, hanem értéktõzsdék is egyesülnek.
LÉPÉSRÕL LÉPÉSRE AZ EURÓ FELÉ
1992. február 7.: aláírják a Maastrichti Szerzõdést
Az Európai Unióról és a Gazdasági és Monetáris Unióról (EMU) szóló szerzõdést 1991. decemberében fogadták el Maastrichtban.
A szerzõdést 1992. februárjában írják alá és 1993. novemberében lép életbe.
A szerzõdés értelmében azokban az országokban, melyek megfelelnek a gazdasági követelményeknek, a nemzeti valutákat felváltja a közös európai valuta.
Az ún. "Maastrichti kritériumok" közül a legfontosabb az volt, hogy hosszabb idõszakon keresztül az ország költségvetési deficitje nem haladhatja meg a bruttó hazai termék (GDP) 3%-át.
Továbbá az államadósság nem haladhatja meg a GDP 60%-át.
A kritériumok tartalmazzák továbbá a hosszú távú ár-, a kamat-, illetve az érintett valuták közötti árfolyam-stabilitás kritériumát.
1994. január: Felállítják az Európai Monetáris Intézetet
Felállítják az Európai Monetáris Intézetet (EMI), új eljárásokat vezetnek be a tagállamok gazdaságainak ellenõrzése, illetve a gazdasági konvergencia elõsegítése céljából.
1997. június: Stabilitási és Növekedési Paktum
Az Amszterdami Európai Tanács elfogadja az ún. "stabilitási és növekedési paktumot", illetve az új árfolyam mechanizmust (az újjászületett EMR-t), melynek az a célja, hogy az euró és az euróövezeten kívüli EU-országok valutái között árfolyam stabilitását biztosítsa.
Az euró pénzérmék "európai" oldalának kinézetérõl szintén megállapodás születik.
1998. május: tizenegy ország csatlakozhat az euróövezethez
Az Unió politikai vezetõi 1998. május 1-3-ig tartó brüsszeli ülésükön úgy döntetnek, hogy 11 EU-ország felel meg az euróövezethez való csatlakozáshoz felállított kritériumoknak.
Bejelentik a résztvevõ országok valutái közötti végleges árfolyamokat.
1999. január 1.: megszületik az euró
1999. január 1-jén, az euróövezethez csatlakozó 11 ország valutái megszûnnek és felváltja õket az euró, mely ettõl kezdve Ausztria, Belgium, Finnország, Franciaország, Hollandia, Írország, Luxemburg, Németország, Olaszország és Spanyolország közös valutája.
(Görögország csak 2001. január 1-jén csatlakozik a fent említett országokhoz.)
Az Európai Központi Bank (EKB) felváltja az Európai Monetáris Intézetet (EMI), ettõl kezdve az EKB felelõs az euróban meghatározott és végrehajtott monetáris politikáért.
1999. január 4-én megkezdõdnek az átváltási mûveletek euróban, az átváltási árfolyam körülbelül a következõ: 1€= 1,18 USA-dollár.
Ezzel megkezdõdik az átmeneti idõszak, mely egészen 2001. december 31-ig tart.
2002. január.: bevezetik az euró pénzérméket és bankjegyeket
2002. január 1-jén forgalomba kerülnek az euró érmék és bankjegyek.
Ezzel megkezdõdik az az idõszak, mely során a nemzeti valuták pénzérméit és bankjegyeit kivonják a forgalomból.
Az átmeneti idõszak 2002. február 28-án fejezõdik be.
Ettõl kezdve csak és kizárólag az euró a hivatalos fizetési eszköz az euróövezet országaiban.
