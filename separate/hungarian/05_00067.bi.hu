Formatervezõk a bûnözés ellen
Az ipari formatervezés új távlatait nyitja meg az az irányzat, amely speciális tárgyainak megalkotásakor nemcsak környezetvédelmi és esztétikai szempontoknak igyekszik megfelelni, hanem a bûnözõk ellen is felveszi a harcot.
A stockholmi kiállításon - a kinyithatatlan és felvághatatlan hátizsák mellett - a legnagyobb sikert az a szék aratta, amelyen egy speciális nyílás is található, ahova az éttermi vendég berakhatja a táskáját.
Az ember már nem állat
A gondolkodásnak ára van: cserébe le kell, le kellett mondanunk bizonyos érzékszerveink finomra hangolásáról.
Mindez a délkelet-ázsiai katasztrófa nyomán került újra terítékre, miután kiderült, hogy az állatok nagy része megérezte a veszélyt és elmenekült.
Így tettek az elefántok is, amelyek a talpukon keresztül képesek a talaj rezgéseit érzékelni. Az ormányosok még Srí Lankán és Indiában is érezték a szökõárt kiváltó rengést, és idejében elhagyták a part menti övezetet.
Börtönjog
255 millió forint értékû zlotyra perelte be a lengyel államot egy volt rab, mert annak ellenére, hogy nem dohányzik, állandóan füstölõ rabokkal kellett töltenie az idõt a cellájában.
A csekkhamisítás miatt két és fél évre lecsukott férfi azt állítja, hogy a börtönévek kárt tettek egészségében, hiszen szívpanaszai lettek.
Lengyelországban elvileg külön cellába kellene tenni a cigarettázó és az efféle szenvedélytõl mentes elítélteket.
Gyorsabban kihaló fajok
Válságtanácskozásra gyûltek össze nemrég Párizsban a Föld élõvilágáért aggódó szervezetek képviselõi.
Céljuk a fajok sokféleségének és természetes környezetüknek a megóvása.
Mint kifejtették, az ember sikere a természet rendkívül gyors változásához vezetett - a kipusztulás üteme ma több százszorosa a természetesnek - s ehhez nem minden faj tud alkalmazkodni pár évszázad alatt.
Noha a Föld történetében ez már a hatodik nagy kihalási válság, felelõsségünk azért nagy, mert ezt részben mi, emberek idéztük elõ, és az elõzõ öt krízissel ellentétben - az utolsó 65 millió éve volt és a dínók pusztulásához vezetett - most talán tehetünk is valamit közös bolygónkért.
Nyugdíjas gladiátorok?
Egy amerikai ókorkutató azt állítja, hogy a római kori gladiátorok többsége valójában harcmûvész volt, és szó sem volt arról, hogy belehaltak volna a népszórakoztatásba.
A tudós azt elismeri, hogy a római Colosseumban valóban vérre mentek a küzdelmek, de véleménye szerint ez csak a valóság egy kis darabkája, és nem szabad ezt a küzdelmet az egész birodalomra kivetíteni.
Mint írja, 2000 éves festmények és mozaikok tanulmányozása közben vette észre, hogy az azokon látható mozdulatok mennyire hasonlítanak a középkori lovagi tornák jellegzetességeire.
Ebbõl következik, hogy a mai pankrátorokkal rokonítható gladiátorok célja csak az ellenfél legyõzése volt.
Álomtalanul
Húsz éve egy percet sem aludt egy ukrán férfi, pedig mindenféle altatót kipróbált már.
A 63 éves ember napközben dolgozik, éjszaka pedig olvasással tölti ki idejét: este napilapokat, éjjel szépirodalmat olvas.
A férfi orvosai azt mondják, hogy az álmatlanság egy korábbi betegség következménye lehet, de mivel kipihentnek tûnik, nem aggódnak különösebben.
Ha antipatikus az útitárs
Mindannyiunknak gyakran okoznak kellemetlenséget azok az emberek, akik a tömegközlekedési eszközökön mellénk ülnek, és valamiképpen zavarnak bennünket például a testszagukkal vagy állandó locsogásukkal.
Az angol távolsági buszjáratokon utazóknak azonban a továbbiakban nem kell aggódniuk ilyesmik miatt: elég, ha 25%-os felárért vesznek egy üres jegyet a saját ülésük mellé, és garantáltan nem fogja senki sem zavarni õket.
Éjszaka nõnek a gyerekek
Milyen sokat nõttél, mióta nem láttalak!
Ezt a ritkán látott rokonoktól gyakran hallható felkiáltást tulajdonképpen a szülõk is mondhatnák, hiszen úgy látszik, hogy a gyerekek éjszaka nõnek.
A winconsini egyetem állatorvosai speciális mûszerekkel megállapították, hogy az általuk vizsgált bárányok lábszárcsontjának növekedése 90%-ban akkor történt, amikor az állat fekvõ helyzetben volt, vagyis amikor a csontok porcokból álló lemezeire nem nehezedett nyomás.
Ugyanez igaz az emberre is - állítják.
Új halálos bûnök
Változnak az idõk: egy Nagy-Britanniában készült felmérés azt mutatja, hogy az ország lakói a hét halálos bûn közül hatot lecserélnének.
A harag, a restség, a falánkság, az önteltség, az irigység, a bujaság és a kapzsiság közül csak a legutolsót hagynák fenn a tilalmi listán, felkerülne viszont a kegyetlenség, a házasságtörés, a fanatizmus, a képmutatás és az önzés.
