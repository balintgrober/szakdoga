Miért van szükség az Európai Unióra?
Béke
Az egyesült Európa képe valaha csak a filozófusok és a látnokok képzeletében élt.
Victor Hugo például egy humanista ideálon alapuló, békés „Európai Egyesült Államok”-at képzelt el.
A két borzalmas háború azonban, mely a 20. század elsõ felében sújtotta a kontinenst, darabokra zúzta ezt az álmot.
A II. világháború romjaiból mégis új reménység született.
A háború alatt a totalitarizmus ellen küzdõk elhatározták, hogy véget vetnek a nemzetközi gyûlölködésnek és rivalizálásnak és a volt ellenfelek között tartós békét hoznak létre.
1945 és 1950 között, egy maroknyi bátor államférfi, köztük Konrad Adenauer, Winston Churchill, Alcide de Gasperi és Robert Schuman összefogott, hogy meggyõzzék népeiket arról, hogy egy új korszakba lépjenek.
Az új korszak új rendet jelentene Nyugat-Európában, egy olyan új rendet, mely Európai polgárai és nemzetei közös érdekein alapulna, és amely a jogállamot és az országok egymás közötti egyenlõségét biztosító alapszerzõdéseken alapulna.
Robert Schuman (francia külügyminiszter) Jean Monnet ötletét felhasználva 1950. május 9-ei beszédében javasolta az Európai Szén-és Acélközösség (ESZAK) létrehozását.
Az elképzelés alapján a valaha egymás ellen harcoló országok szén-és acéltermelése egy közös hatóság az ún. „Fõhatóság” alá tartozna.
Így a háború e fontos nyersanyagai, mind a gyakorlatban, mind szimbolikus módon a megbékélés eszközévé váltak.
Ezt a merész és nemes elhatározást nagy siker koronázta.
Az Európai Közösség tagállamai közötti több mint fél évszázados békés együttmûködés kezdetét jelentette.
Az 1992-ben megkötött Maastrichti Szerzõdés létrehozta a megerõsített és új hatáskörökkel ellátott közösségi intézményeken alapuló Európai Uniót (EU).
Az EU sokat tett azért, hogy segítse Németország újraegyesítését a Berlini fal leomlása után 1989-ben.
Amikor a szovjet birodalom 1991-ben összeomlott, az évtizedeken keresztül a Varsói Szerzõdés önkényes igája alatt szenvedõ közép-és kelet európai országok, magától értetõdõ módon jövõjüket a demokratikus európai nemzetek családjában képzelték el.
Biztonság
Azonban a biztonság problematikája még a 21. század Európájának is kihívást jelent.
A biztonság ugyanis sosem lesz magától értetõdõ, mivel a fejlõdés nem csak esélyt jelent, hanem veszélyeket is rejt magában.
Az Európai Uniónak hatékonyan kell fellépnie a jelenlegi 25 tagállam biztonsága biztosítása érdekében.
E célból konstruktívan együtt kell mûködnie a határain túli régiókkal - így Észak-Afrikával, a Balkáni térséggel, a Kaukázusi térséggel és a Közel-Kelettel.
A New York-ban és Washingtonban 2001. szeptember 11-én bekövetkezett tragikus események mindannyiunkat arra figyelmeztetnek, hogy sebezhetõek vagyunk a szabadjára engedett fanatizmussal és a bosszúvággyal szemben.
Az uniós intézményeknek központi szerepe van abban, hogy létrehoztak és mûködtetnek egy olyan rendszert, mely igazi és tartós békét hozott létre bolygónk egy jelentõs részén.
Az Unió szövetségeseivel - és különösképpen a NATO-hoz tartozó szövetségeseivel - együttmûködve, illetve egy valódi európai védelmi és biztonságpolitika (angol röv.: ESDP) kialakításával saját katonai és stratégai érdekeit is védi, melynek két lényeges területe a kül- és a belbiztonság.
Mindez annyit jelent, hogy az Uniónak egyszerre kell a terrorizmus és a szervezett bûnözés ellen küzdenie, mely csak úgy valósulhat meg, ha az Unió rendõrségei szoros együttmûködésben dolgoznak.
Az egyik legnagyobb kihívás az Unió számára a szabadságon, a biztonságon és a jog érvényesülésén alapuló térség létrehozása, mely térségen belül mindenkinek egyenlõ joga van az igazságszolgáltatáshoz és mindenki egyenlõ mértékben áll a törvény védelme alatt.
E cél elérése érdekében, a kormányok közötti szorosabb együttmûködésre, és az olyan testületek, mint pl. az Europol (az Európai Rendõrségi Hivatal) aktívabb és hatékonyabb szerepvállalására van szükség.
Gazdasági és szociális szolidaritás
Az Európai Uniót politikai célok elérése érdekében hozták létre, de dinamizmusa és sikere gazdasági alapjaira, az összes tagállamot magában foglaló „egységes piac”-ra, illetve a 12 tagállam által használt közös valutára (az euróra) támaszkodik.
Az EU-országok népessége egyre kisebb hányadát teszi ki a világ népességének.
Az Uniónak folytatnia kell az egyesülési folyamatot, amennyiben biztosítani kívánja a gazdasági növekedést, és versenyképes kíván maradni más gazdaságokkal szemben.
Egyetlen EU-ország sem elég erõs ahhoz, hogy egyedül helyt álljon a világkereskedelem színpadán.
Nagyságrendi megtakarítások eléréséhez, illetve új ügyfelek felkutatásához az európai vállalatoknak saját országuknál nagyobb piacokra van szükségük.
Az Unió ezért dolgozott olyan keményen az európai egységes piac megnyitásán - a kereskedelmet akadályozó régi akadályok feloldásán, illetve a gazdasági szereplõk kezét megkötõ bürokrácia csökkentésén.
Azonban az Európa teljes területén érvényes szabad versenyt ellensúlyoznia kell a rászorulók számára nyújtott, gyakorlati segítségen alapuló, egész Európára kiterjedõ szolidaritásnak, mely abban mutatkozik meg, hogy az Unió a költségvetésen keresztül segélyekben részesíti a rászorulókat árvizek vagy más természeti katasztrófák esetén.
Továbbá az egész kontinenst felölelõ 450 millió fogyasztót magában foglaló piacnak a lehetõ legtöbb ember számára hasznosnak kell lennie.
Az Európai Bizottság által kezelt „strukturális alapok” támogatják az Unió nemzeti és regionális hatóságait abban, hogy az Unió különbözõ fejlettségi szintû régiói között csökkentsék a különbségeket.
Az Unió az EU-költségvetés, illetve az Európai Beruházási Bank hitelein keresztül segíti az európai közlekedési infrastruktúra fejlesztését, (például az autópálya-és a gyorsvasúthálózatok kibõvítését).  Teszi mindezt azzal a céllal, hogy könnyítse a távolabbi régiókhoz való eljutást, illetve, hogy élénkítse a transzeurópai kereskedelmet.
Hatékonyabb együttmûködés az európai társadalmi modell elõsegítése érdekében
Európa posztindusztriális társadalmai egyre komplexebbé válnak.
Ezekben az országokban az életszínvonal folyamatosan emelkedik, azonban a szegények és gazdagok közötti különbség még mindig létezõ probléma, sõt, e különbség a volt kommunista országok csatlakozásával tovább nõhet.
Ezért is olyan fontos, hogy az EU tagállamok még szorosabban mûködjenek együtt a társadalmi problémák megoldása terén.
Az együttmûködés ugyanis hosszútávon minden tagállam hasznára válik.
Az európai integráció fél évszázada bebizonyította, hogy az egész jóval több, mint a részek összege.
Az unió, mint egész, jóval többet nyom a latban gazdasági, szociális, technológiai, kereskedelmi és politikai szempontból, mint a tagállamok külön-külön, még akkor is, ha azok teljesítményét összeadjuk.
Az egységes fellépés és az egy hangon való megszólalás adja ezt a többletet.
Miért?
Mert az Unió a világ vezetõ kereskedelmi hatalma, és mert mint ilyen, a nemzetközi tárgyalásokon kulcsszerepet játszik.
Azért is, mert teljes kereskedelmi és mezõgazdasági súlyával jelen van a Kereskedelmi Világszervezetben (WTO), illetve mert tevékenyen részt vesz a légköri szennyezés csökkentésérõl és az éghajlatváltozások megelõzésérõl szóló Kiotói Jegyzõkönyv megvalósításában.
Ezen kívül az Unió a 2002-ben megrendezésre került, a fenntartható fejlõdésrõl szóló johannesburgi csúcson fontos kezdeményezések elindítója volt.
Világos álláspontot képvisel olyan fontos, a polgárokat érintõ kérdésekben, mint pl. a környezetvédelem, a megújuló energiaforrások, az élelmiszerbiztonságot érintõ „elõvigyázatosság elve”, a biotechnológia etikai aspektusai és a veszélyeztetett fajok védelmének szükségessége.
A régi jelszó „egységben az erõ” a ma Európája számára ugyan olyan helytálló, mint valaha.
Európa ereje abban rejlik, hogy demokratikus intézményei - az Európai Tanács, az Európai Parlament, a Miniszterek Tanácsa, az Európai Bizottság, a Bíróság és a Számvevõszék - által hozott döntésekre alapozva egyként fellépve képes cselekedni.
Az Unió az emberi értékek és a társadalmi fejlõdés szószólója.
Európa szemében a globalizáció és a technológiai változások a világot megváltoztató forradalmi újdonságok, és az Unió arra törekszik, hogy polgárai ne áldozatai, hanem nyertesei legyenek e folyamatnak.
Az emberek igényeit nem lehet egyszerûen piaci erõkkel vagy egy ország egyoldalú fellépésével kielégíteni.
Az EU tehát egy olyan társadalmi modellt és felfogást kíván képviselni, melyet polgárai nagy többségben támogatnak.
Az emberi jogokba vetett hit, a társadalmi szolidaritás, a vállalkozás szabadsága, a gazdasági növekedés gyümölcsében való egyenlõ mértékû osztozás, a védett környezethez való jog, a kulturális, nyelvi és vallási sokféleség tiszteletben tartása, valamint a hagyományok és a fejlõdés harmonikus összekapcsolása, mind olyan fontos értékek, melyek részét képezik az európai örökségnek.
Az Európai Unió Alapjogi Chartája, melyet 2000. december 7-én Nizzában hirdettek ki, rögzíti mindazon jogokat, melyeket az Unió 25 tagállama és polgárai magukénak éreznek.
Bár az európaiak nemzeti és helyi kulturális sokszínûségükben különböznek egymástól, az általuk képviselt értékközösség egysége megkülönbözteti õket a világ többi részétõl.
A Maastrichti Szerzõdés elsõ alkalommal fogalmazta meg a „szubszidiaritás elvét”, mely nagyon fontos szerepet játszik az Unió mûködésében.
A szubszidiaritás elve azt jelenti, hogy az Unió és intézményei csak akkor avatkoznak be, amennyiben a fellépés közösségi szinten vitathatatlanul hatékonyabb, mint a nemzeti vagy a helyi szinten.
A szubszidiaritás elve biztosítja, hogy az Unió nem avatkozik be feleslegesen polgárai hétköznapjaiba.
Az európai identitást, mint értéket, meg kell õrizni.  Az identitás nem összetévesztendõ az egyformasággal, amelynek fogalmát az európaiak egyértelmûen elutasítják.
