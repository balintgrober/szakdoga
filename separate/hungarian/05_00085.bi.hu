HALASI CSIPKEMÚZEUM
A Magyarország déli részén elterülõ kisvárosban, Kiskunhalason, a csipkevarrásnak közel 100 éves hagyománya van.
A halasi csipke az elmúlt évszázad folyamán méltó vetélytársa lett a brüsszeli csipkének, több világkiállításon jutalmazták nagydíjjal.
Olyan hírességek kapták ajándékba e hungarikumot a magyar államtól, mint II. János Pál pápa, a francia és a cseh köztársasági elnök felesége, a japán császárné vagy II. Erzsébet brit uralkodó.
A sok türelmet igénylõ csipkevarrás leheletfinom, erõsen sodrott len cérnával történik.
Elkészítése roppant idõigényes, aprólékos kézimunka, ezért a csipke grammonkénti értéke az aranyéval vetekszik.
A kézimunkák évszázados tervek alapján, az eredeti motívumok felhasználásával készülnek napjainkban is.
A Csipkemúzeum állandó kiállításán megtekinthetõ a halasi csipke múltja és jelene.
A látogatóknak lehetõségük van személyesen is figyelemmel kísérni a csipkevarrás, jó szemet és sok türelmet igénylõ, folyamatát.
