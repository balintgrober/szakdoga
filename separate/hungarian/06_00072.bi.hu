M5-ös autópálya: a délvidék bizakodik
Az elmúlt évtized, sõt, a rendszerváltás óta eltelt idõszak talán legnagyobb horderejû gazdaságélénkítõ döntése lehet Szeged, sõt Dél-Magyarország egésze számára a kormánynak az az elhatározása, hogy márciustól matricás lesz az M5-ös autópálya, valamint a sztráda 2005 végére eléri a várost.
Szeged persze eddig sem aludt, csak nagyon sok energiájába került a térképen maradnia.
Ipari parkokat mûködtet, logisztikai központot álmodik, s rajzol a még csak tervezett autópálya-leágazás közelében fekvõ szántóföldekre, csábítja az új technológiát, és persze kereskedik.
És büszke arra, hogy sztráda nélkül is itt van az ország messze legnagyobb húsipari csoportjának központja (a Pick a legismertebb magyar márkanév), s Szegeden, Szegedrõl is fel lehet építeni a semmibõl egy évtized alatt hazánk legnagyobb üvegipari vállalkozást. Sok-sok munkával.
Nem félt a városban tartani központját Magyarországon egyetlen vidéki központú lízingcége sem, amely már évek óta milliárdos nyereséget produkál, s a közeli jövõben milliárdos irodaházat épít magának a Belvárosban, mert már régen kinõtte a régit.
Az önkormányzat meg modern, sokszintes parkolóházat húzott fel Szeged legrégibb és legszebb sebhelye, a patinás Régi Hungária Szálloda, az egykori Kass Szálló szomszédságában, mert bízik benne, hogy a gyönyörû és kitûnõ fekvésû épület elõbb vagy utóbb megtelik (üzleti) élettel.
És rohamtempóban épül az új egyetemi könyvtár. A sokmilliárdos beruházás része a város legnagyobb, legmodernebb konferenciaközpontja is.
Az átadás után nagyobb rendezvényeknek is házigazdája lehet majd Szeged, s nem kell a belvárosi utcákban tél közepén is sátrakat állítani ahhoz, hogy minden – remélhetõleg minél hamarabb – sztrádán érkezõ résztvevõ egyszerre elférjen.
