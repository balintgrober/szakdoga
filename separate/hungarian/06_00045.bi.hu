Gépjármûvezetés
Jogosítvány
Bármely EU tagországban kiállított érvényes jogosítvány az EU egész területén érvényes.
Ne feledje, hogy a legtöbb országban a vezetés alsó korhatára 18 év, így ha Ön ennél fiatalabb, ezekben az országokban még akkor sem vezethet, ha rendelkezik egy másik országban kiállított érvényes jogosítvánnyal.
Néhány országban az érvényes jogosítványon kívül a gépjármû nyilvántartási dokumentumait is magánál kell tartania.
A gépjármûbérlés tekintetében nem létezik alsó korhatár az unióban, általában véve 20 és 23 év között szokott lenni.
Elõfordulhat felsõ korhatár is, ez rendszerint 65 és 75 év között van.
Gépjármû-felelõsségbiztosítás
Bárhol utazik az EU területén, gépjármû-felelõsségbiztosítása járulékos költség nélkül automatikusan biztosítja az Ön számára a jogszabályok által elõírt minimális biztosítást (a kötelezõ felelõsségbiztosítást).
Ez ugyancsak érvényes Izlandon, Norvégiában és Svájcban.
Ha otthon általános biztosítása van, ellenõrizze, hogy az más országokban is érvényes-e. 
Hasznos lehet továbbá biztosítást kötni autómentõre is.
Ha az EU területén utazik, nincs szüksége zöld kártyára, mivel azonban a zöld kártya a biztosítás nemzetközileg elismert igazolásaként is szolgál, megkönnyíti, hogy baleset esetén kártérítést igényelhessen.
Ha nem viszi magával zöld kártyáját, mindenképpen vigye magával biztosítási okmányait.
A zöldkártya-rendszer jelenleg 44 országot fed le, és a biztosítók által létrehozott szövetség irányítása alatt áll.
A honlap további részletekkel szolgál a zöld kártya-programról és annak célkitûzéseirõl.
Biztosítójától beszerezhet egy európai baleset-bejelentõ lapot, amely egy olyan szabványdokumentum, ami külföldön bekövetkezett baleset esetén megkönnyíti a helyszíni nyilatkozattételt.
2003-ban közösségi szabályokat vezettek be annak érdekében, hogy azok számára, akik külföldön közúti balesetek áldozatává válnak, felgyorsítsák a kártérítéshez jutás folyamatát.
Az eljárásokat könnyebbé és a kárigények rendezését gyorsabbá tették, olyannyira, hogy a késõi kifizetésekre büntetést szabnak ki.
Ez nemcsak az EU területén történõ balesetekre érvényes, hanem azokra a balesetekre is, amelyek két uniós fél között egy nem uniós tagállamban fordulnak elõ, feltéve hogy az adott ország tagja a zöld kártya-rendszernek.
Biztonságos vezetés
Valamennyi EU-tagországban kötelezõ a biztonsági öv használata, mind az elsõ, mind a hátsó üléseken.
Ne feledje, hogy az Egyesült Királyságban, Cipruson, Írországban és Máltán az úttest bal oldalán kell vezetni, továbbá hogy néhány országban, így Belgiumban, Franciaországban és Hollandiában általában elsõbbséget kell adni a jobb kéz felõli forgalomnak.
A mobiltelefon használata vezetés közben ötszörösére növeli a halálos balesetek kockázatát, ezért az közvetve vagy közvetlenül valamennyi EU-tagországban tilos.
Néhány országban engedik a kéznélküli üzemmóddal rendelkezõ eszközök használatát.
A véralkohol megengedett szintje a legtöbb országban 0,2 mg/ml és 0,9 mg/ml között alakul.
Egyes országokban viszont egyáltalán nem engedélyezik az alkoholfogyasztást a gépkocsivezetõk számára.
Sebességhatár
Az autópályákon érvényes sebességkorlátozás általában 110, 120 vagy 130 km/óra, lakott területeken pedig 50 vagy 60 km/óra.
A pontos korlátozások, továbbá a különleges körülmények betartása érdekében figyelje a jelzéseket.
Autópályadíjak
Számos országban (Ausztriában, a Cseh Köztársaságban, az Egyesült Királyságban, Franciaországban, Görögországban, Lengyelországban, Magyarországon, Olaszországban, Portugáliában, Spanyolországban és Szlovéniában) az autópályákat csak autópályadíj ellenében lehet használni.
Az ausztriai autópályákon és „A” jelzésû utakon utazóknak autópálya-matricával kell rendelkezniük, és azt jármûvûkre fel kell ragasztaniuk.
A matricák megvásárolhatók a fõbb osztrák határátkelõhelyeken és a nagyobb benzinkutaknál.
A Cseh Köztársaságban, Szlovákiában és Magyarországon hasonló, a szélvédõre ragasztott matricás rendszer van érvényben.