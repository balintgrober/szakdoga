Sir Arthur Conan Doyle: A SÁTÁN KUTYÁJA
1.
SHERLOCK HOLMES ÉS MÓDSZERE
Azokat a nem éppen ritka napokat kivéve, amikor le sem feküdt, Sherlock Holmes általában késõn kelt. Most ott ült az asztalánál, és reggelijét fogyasztotta.
Jómagam a kandalló elé terített bõrön álltam, és felemeltem a botot, amelyet elõzõ esti látogatónk felejtett nálunk.
Szépen megmunkált, testes alkalmatosság volt ez, jókora görccsel a végén; afféle igazi kutyaütõ.
Görcsös fogója alatt körülbelül hüvelyknyi széles ezüstszalag díszlett.
A következõ szöveg volt rávésve: "James Mortimernek, a seborvosok királyi testülete tagjának, V. K.-beli barátaitól." Ott volt a dátum is: 1884.
Régimódi háziorvosok járnak ilyen botokkal. Olyan volt, mint õk: tiszteletet parancsoló, komoly és bizalomgerjesztõ.
- Na, mire jött rá, Watson?
Holmes háttal ült nekem, s tudtommal nem árultam el neki, mivel foglalkozom.
- Honnan tudja, hogy mit csinálok?
Azt kell hinnem, hogy hátul is van szeme.
- Azt nem, csak elõttem van valami, mégpedig egy jól kifényesített ezüst kávéskanna - felelte.
- Na, de mondja csak, Watson, mire jött rá látogatónk botjáról?
Mivel sajnos elkerültük egymást, és még csak nem is sejtjük, mi szél hozta ide, ez az akaratlan emléktárgy feltétlenül jelent valamit.
Miután már megvizsgálta, szeretném hallani, milyennek képzeli a gazdáját.
- Hát - kezdtem, miközben igyekeztem legjobb tudásom szerint követni barátom módszerét -, elõször is úgy gondolom, hogy ez a Dr. Mortimer befutott, idõsebb orvos lehet, akit látnivalóan becsülnek, ha már ilyen elismerõen emlékeznek meg róla.
- Príma! - mondta Holmes.
- Igazán elsõrendû!
- Ezenkívül azt hiszem, igen nagy a valószínûsége annak, hogy ismeretlen barátunk vidéki orvos, aki többnyire gyalog látogatja a betegeit.
- Igen? S vajon miért hiszi ezt?
- Hogy miért? Ez a bot valamikor igen mutatós darab lehetett, most azonban már annyira el van nyúzva, hogy városi orvos aligha venné kézbe.
Az aljáról hiányzik a védõgyûrû, a szó szoros értelmében lekopott róla, s ez azt jelzi, hogy gazdája nagyokat sétált vele.
- Abszolúte hibátlan! - mondta Holmes.
- És akkor itt vannak ezek a V. K.-beli barátok.
Ez valami vadásztársaság lesz, "Vidám Kompánia" vagy ilyesféle. Föltehetõen mint orvos volt valamiben a segítségükre, s ezzel a szerény ajándékkal honorálták szolgálatait.
- Biz'isten, Watson, maga idõnként felülmúlja önmagát - mondta Holmes. Hátralökte a székét, és rágyújtott egy cigarettára.
- Meg kell mondanom, hogy mindabból, amit szerény módszerem ismeretében itt elõadott, az derül ki, mennyire lebecsüli a saját képességeit.
Lehet, hogy nem áramforrás, de hogy jó vezetõ, az vitathatatlan.
Vannak emberek, akik maguk nem zsenik, de megvan az a különös képességük, hogy inspirálni tudják a lángészt.
Hadd valljam be, drága cimborám, hogy mélységesen a lekötelezettjének érzem magam.
Holmes eddig még sosem mondott nekem hasonlót, szavai tehát õszinte örömömre szolgáltak. Annál is inkább, mivel gyakran bosszantott, mennyire hidegen hagyja csodálatom, sõt az a törekvésem is, hogy módszerét széles körben megismertessem.
Ugyanakkor a büszkeség is eltöltött, hiszen végre sikerült oly mértékben elsajátítanom a híres detektív következtetõ módszerét, hogy képtelen volt kitérni a dicséret elõl.
Holmes most elvette tõlem a botot, s néhány percig puszta szemmel vizsgálgatta.
Majd, mintha csak most kezdené érdekelni a dolog, az ablakhoz vitte, és nagyítólencse alatt nézte végig.
- Érdekes, bár nem állítom, hogy túlságosan izgalmas - mondta, miközben elfoglalta kedvenc zugát a kanapén.
- Mindenesetre van itt ezen a boton egy-két olyan jel, amelybõl nyugodtan levonhatunk néhány következtetést.
- Csak nem kerülte el valami a figyelmemet? - kérdeztem egy kicsit fontoskodva.
- Remélem, lényeges mozzanatot nem tévesztettem szem elõl.
- Attól tartok, kedves Watsonom, hogy a maga következtetéseinek többsége eredendõen hibás.
Amikor azt mondottam, hogy maga ösztönöz engem, õszintén szólva arra gondoltam, hogy sok esetben a maga tévedései nyomán jutottam el az igazsághoz.
Ez persze nem jelenti, hogy ezúttal minden megállapítása baklövés volt.
Barátunk minden bizonnyal vidéki orvos.
Az is biztos, hogy sokat jár gyalog.
- Szóval igazam volt.
- Ebben kétségkívül igen.
- De hát ez minden, amit tudhatunk!
- Ne haragudjék, de ez még nem minden, távolról sem az.
Elõször is hadd hívjam fel a figyelmét, hogy egy doktor inkább kaphat egy kórháztól ajándékot, mint egy vadásztársaságtól, és ha a kórház szó elõtt egy V. szerepel, akkor szinte magától értetõdik, hogy a Viktória kórházról van szó.
- Ebben lehet valami, csakugyan.
- Legalábbis ez a valószínûbb.
És ha ezt a felfedezésünket mint munkahipotézist fogjuk fel, máris van egy új alapunk, amelybõl kiindulva tovább szövögethetjük elképzeléseinket ismeretlen látogatónkról.
- Jó. Tegyük fel, hogy ez a V. K. tényleg a Viktória kórházat jelenti. Mi következik ebbõl?
- Semmi sem jut eszébe?
Maga jól ismeri a módszeremet.
Miért nem használja hát?
- Csak arra gondolhatok, ami itt önként adódik, hogy a szóban forgó úriember Londonban volt orvos, mielõtt vidékre költözött volna.
- Azt hiszem, ennél valamivel tovább is mehetünk.
Induljunk ki tehát ebbõl.
Miféle alkalom lehet az, amely megelõzte ezt az ajándékot?
Mi indította arra doktorunk barátait, hogy testületileg nyújtsák át neki érzelmeiknek ezt a zálogát?
Nyilván az, hogy Dr. Mortimer otthagyta a kórházat, és önállósította magát.
Tudjuk, megajándékoztak valakit.
Feltételezzük, hogy valaki otthagyott egy városi kórházat, mégpedig abból a célból, hogy vidéken kezdjen orvosi gyakorlatba.
Túl messzire megyünk-e akkor, ha azt következtetjük mindebbõl, hogy a helyváltoztatás és az ajándékozás ideje egybeesik?
- Nem hiszem. Sõt?
- Továbbá? Bizonyára belátja, hogy Mortimer nem tartozhatott a kórház állandó belsõ személyzetéhez. Ilyen állást csak jól ismert londoni orvosok kaphatnak, márpedig nehezen hihetõ, hogy egy jól ismert londoni orvos egy szép napon fogja magát, és vidékre költözik.
Mi volt akkor Mortimer?
Ha a kórházban mûködött, és mégsem volt tagja az állandó személyzetnek, akkor semmi esetre sem lehetett egyéb, mint gyakorló orvos, alig valamivel több, mint egy ifjú szigorló.
A kórháznak Mortimer öt évvel ezelõtt mondott búcsút. A dátum itt látható a boton.
Ezzel, drága Watsonom, a maga tekintélyes, javakorabeli háziorvosa megszûnt létezni, egyszerûen füstté vált. Helyette viszont máris kirajzolódott szemünk elõtt egy harmincon aluli, szeretetre méltó, nem túl törekvõ és szórakozott fiatalember alakja, aki ráadásul kutyatulajdonos is. Kutyáját egyébként úgy jellemezném, hogy nagyobb, mint egy foxi, de kisebb, mint egy szelindek.
Hitetlenkedve nevettem. Holmes hátradõlt a kanapén, és csinos kis füstkarikákat eregetett a mennyezet irányába.
- Ami az utóbbit illeti, hiszem, ha akarom - mondtam. - Az azonban nem okoz nehézséget, hogy látogatónk koráról és eddigi pályafutásáról elõszerezzünk néhány adatot.
Kis szakkönyvtáram polcáról leemeltem az Orvosi Névmutatót, és fellapoztam a nevet.
Volt itt több Mortimer is, de csak egy leírás illett látogatónkra.
Fölolvastam.
"Mortimer, James, 1882-tõl a seborvosok királyi testületének tagja, lakhelye Grimpen, Dartmoor, Devon megye.
Gyakorlat 1882-1884, Viktória kórház, London.
A Jackson-díj kitüntetettje. Pályanyertes munkája: Betegség és degeneráció.
A Svéd Orvosi Társaság levelezõ tagja.
Szerzõje a következõ dolgozatoknak: Atavisztikus jelenségek (Sebészek Lapja, 1882), A haladás mint olyan (Lélektani Közlemények, 1883. márciusi szám).
Egészségügyi felügyelõje Grimpen, Thorsley és High Barrow községeknek."
- Na ugye, hogy szó sincs semmiféle vadásztársaságról, Watsonkám? - jegyezte meg Holmes. Hangjából érzett, hogy ugrat. - Viszont tényleg vidéki-orvos ez a Mortimer, ahogy maga nagyon helyesen állította.
Következtetéseim tehát eszerint bizonyítottnak tekinthetõk.
Ami pedig a jelzõket illeti, nos, ha jól emlékszem, azt mondottam, hogy látogatónk szeretetre méltó, nem túl törekvõ és szórakozott.
Tapasztalatom szerint csupán szeretetreméltó emberek kapnak ajándékokat, kizárólag egy nem túlságosan törekvõ ember dobhatja sutba londoni karrierjét a vidékért, és feltétlenül szórakozottnak kell lennie annak, aki, miután már egy órát várakozott valahol, névjegy helyett botot hagy a helyiségben.
- És a kutya? Mi van a kutyával?
- Nyilván az a szokása, hogy gazdája után cipeli a botot.
A bot nehéz, jól meg kell ragadnia a közepén, s íme, meglehetõsen élesen látszanak is itt az állat fogának nyomai.
A kutya állkapcsa, mint ez a fognyomokból kitûnik, becslésem szerint szélesebb, mint egy foxié, de ahhoz már nem elég széles, hogy egy szelindeké lehessen.
Nem lehet más, mint? Szavamra, nem is más, nem tévedtem? A kutya egy göndör szõrû spaniel!
Miközben ezeket mondta, Holmes már talpon volt, és föl-alá járkált a szobában.
Most hirtelen megállt az ablakmélyedésben.
Szavaiból olyannyira érzett a meggyõzõdés, hogy meglepve kaptam fel a fejem.
- Na de drága barátom, hogy állíthatja ezt ilyen biztosra?
- Nevetni fog. A kutya itt áll a kapuban. Már csönget is a gazdája!
Nagyon kérem, Watson, ne menjen el!
Látogatónk kollégája magának, szükségem lehet a segítségére.
Ezek az élet igazi drámai pillanatai, Watson! Lépések közelednek felénk, valaki belép az életünkbe, s mi még csak nem is sejtjük, mit rejteget az iszákjában, jót-e vagy rosszat.
Vajon mit akarhat Dr. Mortimer, a tudomány embere Sherlock Holmestól, a detektívtõl?
Tessék!
Látogatónk megjelenése határozottan meglepett, én ugyanis egy tipikus vidéki orvost vártam.
Mortimer nagyon magas, szikár férfi volt, csõrhöz hasonlító, elõreugró, hosszú orral. Élénk, közel ülõ szürke szeme aranykeretes szemüveg mögül ragyogott elõ.
Mûvelt ember módjára volt öltözve, bár kissé slamposnak látszott; zakója gyûrött volt, nadrágja széle rojtos.
Fiatal kora ellenére már meghajlott a háta, fejét elõrevetve járt, és sugárzott róla a kedély.
Ahogy belépett, elsõ tekintete a botra esett. Kitörõ örömmel rohant feléje.
- Kimondhatatlanul örülök - mondta -, nem voltam benne biztos, itt hagytam-e vagy az utazási irodában.
A világért se szeretném elveszteni.
- Ajándék, ugye? - mondta Holmes.
- Az, uram!
- A Viktória kórházból?
- Néhány ottani barátom adta, amikor megnõsültem.
- Na ezt jól megcsináltuk! - mondta Holmes fejcsóválva.
Doktor Mortimer enyhén megrökönyödve pislogott szemüvege mögött.
- De miért? Mi rossz van ebben?
- Kicsit összezavarta a következtetéseinket.
Szóval akkor kapta, amikor megnõsült?
- Igen, uram.
Amikor megnõsültem, elmentem a kórháztól, s búcsút mondtam a karriernek.
Otthont kellett alapítanom.
- Nocsak, nocsak! Akkor mégse tévedtünk olyan nagyon - mondta Holmes.
- Nos, doktor Mortimer?
- Szólítson misternek, uram! Szerény seborvos vagyok.
- De látnivalóan tudós ember!
- Csak kontár, Mr. Holmes! - vágott közbe Mortimer. - Csak a kagylókat szedegetem a tudomány óceánjának partján.
Ugye, nem tévedek, hogy Mr. Sherlock Holmesszal beszélek, nem pedig?
- Nem, nem? Hadd mutassam be barátomat, dr. Watsont!
- Örülök, hogy megismerhetem, uram.
Gyakran hallottam emlegetni a nevét együtt a barátjáéval.
Maga engem nagyon érdekel, Mr. Holmes!
Nem reméltem, hogy valaha is szembekerülök egy ilyen gyönyörû hosszú fejjel, ilyen fejlett domborzatokkal!
Ugye, nem ellenzi, hogy végigfuttassam ujjaimat a koponyáján?
A fejének egy másolata, uram, legalábbis, míg az eredeti nem lesz megszerezhetõ, minden embertani múzeumnak díszére válna.
Nem szándékom, hogy hízelegjek, de õszintén bevallom, hogy szeretnék a koponyája birtokába kerülni.
Sherlock Holmes egy székbe tessékelte különös látogatóját.
- Úgy látom, maga éppolyan lelkes mûvelõje mesterségének, mint én az enyémnek - mondta.
- Az ujjairól látom, hogy maga csavarja a cigarettáit.
Kérem, ne tartóztassa magát!
A seborvos papírt és dohányt húzott elõ, és meglepõ ügyességgel cigarettát sodort magának.
Hosszú, ideges ujjai voltak, mozgékonyak és nyugtalanok, mint egy rovar csápjai.
Holmes hallgatott, de fel-felvillanó pillantásai jól megmutatták, mennyire felkeltette érdeklõdését különös látogatónk.
- Engedje meg feltételeznem, uram - mondta végre -, hogy nem csupán koponyám megvizsgálása céljából tisztelt meg engem tegnap este és ma újra a látogatásával.
- Nem, uram! Noha boldog vagyok, hogy erre is alkalmam volt.
Azért jöttem ide, Mr. Holmes, mivel készséggel beismerem, hogy én magam egyáltalán nem vagyok gyakorlati ember, és mivel hirtelen egy rendkívül komoly és egyáltalán nem mindennapi problémával kerültem szembe.
Elõrebocsátva, hogy ebben a szakmában Európában ma ön a második.
- Na de, uram!
Szabad megkérdeznem, kié a tisztesség, hogy az elsõ lehet? - kérdezte Holmes szinte gorombán.
- A szigorúan tudományos elme számára Monsieur Bertillon tevékenysége feltétlenül a legtöbbet jelenti.
- Nem volna akkor helyesebb, ha hozzá fordulna?
- Azt mondtam, uram, hogy a szigorúan tudományos elme számára.
De mint a gyakorlat embere, ön elismerten egyedül áll.
Remélem, uram, nem bántottam meg.
- Sebaj! - mondta Holmes.
- Nos, doktor Mortimer, helyénvalónak tartanám, ha most köntörfalazás nélkül szépen elmondaná nekem, tulajdonképpen miben lehetek a segítségére.
2.
AZ ELÁTKOZOTT CSALÁD
- Van itt nálam egy kézirat - kezdte Dr. James Mortimer.
- Észrevettem, amikor belépett - jegyezte meg Holmes.
- A kézirat meglehetõsen régi.
- A tizennyolcadik század elejérõl való, feltéve, ha nem hamisítvány.
- De hát honnan tudja ezt, uram?
- Miközben beszélgettünk, egy jó tenyérnyi csíkot szemügyre vehettem belõle.
Szép kis szakértõ volnék, ha legalább évtized pontossággal nem tudnám meghatározni egy okmány korát.
Bizonyára olvasta kis tanulmányomat errõl a témáról.
A dokumentum dátuma szerintem 1730.
- A pontos dátum 1742. - Dr. Mortimer kihúzta a kéziratot mellényzsebébõl.
- Ezt a családi dokumentumot Sir Charles Baskerville bízta rám, akinek hirtelen, tragikus halála három hónappal ezelõtt oly nagy izgalmat keltett Devon megyében.
Joggal állíthatom, hogy barátja voltam, azonkívül, hogy orvosként szolgáltam mellette.
Sir Charles erõs akaratú férfi volt, csavaros eszû, gyakorlati gondolkodású, és éppoly keveset adott a fantáziára, mint jómagam.
Mégis, ezt az okmányt igen komolyan vette, és fel volt készülve rá, hogy olyan véget ér majd, amilyen valóban elragadta.
Holmes kinyújtotta kezét az okmányért, majd szétteregette térdén.
- Észre kell vennie magának is, Watson, hogy a szerzõ váltakozva használja a hosszú és a rövid s-et.
Többek közt ez segített hozzá, hogy a dátumot meghatározhassam.
Holmes vállán át egy pillantást vetettem a sárgult papírra, s megszemléltem a fakult írást.
Az elején ez állt: Baskerville Hall. Alatta nagy, kusza számok: 1742.
- Valami vallomásféle lehet.
- Úgy van, vallomás, mégpedig egy legendáról, amely apáról fiúra száll a Baskerville családban.
- De ha jól értettem, ön azért jött hozzám, hogy valami korszerûbb és gyakorlatibb dologban kérjen tanácsot tõlem.
- A legkorszerûbb dologban.
Ami a gyakorlatiasságot illeti, az ügy rendkívül sürgetõ, s huszonnégy órán belül határoznunk kell.
A kézirat azonban rövid, és a lehetõ legszorosabb kapcsolatban áll az üggyel.
Engedelmével felolvasnám.
Holmes hátradõlt a székében, karba tette a kezét, szemét pedig behunyta, mint aki megadja magát a sorsának.
Dr. Mortimer a kézirattal a világosság felé fordult, és emelt, recsegõ hangon olvasni kezdte az alábbi fura, ósdi históriát:
"A sátán kutyájának eredetérõl több változat forog a családban, mivel azonban én egyenes leszármazottja vagyok Hugó Baskerville-nek, és mivel a történetet apámtól tudom, aki szintén apjától hallotta, teljes meggyõzõdéssel vallom, hogy minden pontosan úgy történt, ahogy itt most írásba szedem.
S szeretném, ha Ti is hinnétek, fiaim, hogy ugyanaz a Bíró, aki megbünteti a bûnt, meg is bocsáthatja, és hogy nincs olyan átok, amely alól ima és megbánás ne adna feloldozást.
De ne csupán azt olvassátok ki ebbõl a történetbõl, hogy mennyi bajt hozott rátok a múlt, hanem inkább arra figyelmezzetek, mit tesztek a jövõben. Annak az átkos szenvedélynek, amely miatt családunk annyit szenvedett a múlt idõkben, soha többé nem szabad eluralkodnia, különben visszavonhatatlanul végünk.
Tudjátok meg tehát, hogy a Nagy Forradalom idején (amelynek történetét a tudós Lord Clarendon tollából a legõszintébben ajánlom figyelmetekbe) a Baskerville-ek majorsága az e nevet viselõ Hugó kezében volt, aki - hadd tegyem hozzá - messze földön híres volt vadságáról, világias gondolkodásáról és istentelenségérõl.
Ezt talán, gondolom, még megbocsátották neki szomszédai, hiszen beláthatták, hogy szentek nemigen jutnak sehol vagyonhoz, de Hugóban az említett tulajdonságokon kívül még egy elszabadult, kegyetlen tréfálkozási hajlam is volt, amely országunk nyugati részében joggal tette hírhedtté nevét.
Történt pedig, hogy Hugó beleszeretett (ha ugyan szabad e tiszta szóval illetnem ily sötét indulatot) egy obsitos lányába. Ennek az embernek a Baskerville-uradalom közelében volt földje.
Az ifjú leányzó azonban, lévén jól nevelt és tisztességes nõszemély, messze kerülte Hugót, mivel rossz hírét nagyon is jól ismerte.
Így esett, hogy egy Mihály-napkor Hugó, öt vagy hat hozzá hasonló naplopó cimborája társaságában, belopózott a farmra, és elrabolta a leányt, tudván tudva, hogy atyja és bátyjai nincsenek otthon.
A leányt Baskerville Hallba hozták, s egy emeleti szobába zárták, õk maguk pedig vad tivornyába kezdtek, ahogy ez minden este szokásuk volt.
Nos, elképzelhetõ, hogy a szerencsétlen teremtés szinte eszét vesztette, hallván a kornyikálást és ordítozást meg a rettentõ káromkodást, amely a fülébe hatolt odalentrõl, hiszen mondják, hogy ha Hugó Baskerville borközi állapotba került, olyan kifejezésekre ragadtatta magát, amelyek még azt is tönkresilányították, aki kimondta õket.
Végre is, nagy szorultságában a lány megtette, ami még egy bátor és tetterõs férfiúnak is díszére vált volna, vagyis a déli falon terpeszkedõ borostyán ágainak segítségével (ez ott díszeleg ma is) lebocsátkozott az esõcsatornán, s aztán megindult hazafelé a lápon át, lévén otthona és Baskerville Hall között a távolság három mérföld.
Történt pedig, hogy mindezek után nem sokkal Hugó otthagyta vendégeit, hogy ételt és italt vigyen foglyának - nyilván más, gonoszabb dolgok is szándékában voltak -, amikor is a kalickát üresen, a madárkának pedig hûlt helyét lelte.
Ekkor minden bizonnyal maga az ördög szállta meg, hisz szinte nyakát törve rohant le a lépcsõkön az ebédlõterembe, felugrott a terebélyes asztalra, vadul söpörve le a butéliákat és tálakat, és a társaság füle hallatára hangos szóval megesküdött, hogy ám legyen teste és lelke még azon éjjel a gonoszé, csak a hajadon kerülhessen a hatalmába.
S miközben cimborái szájtátva és rémülten szemlélték e dühkitörést, egyikük, ki már velejéig romlott volt, vagy talán a többieknél is részegebb, felordított, hogy kutyákat kell a lányra uszítani.
Amire is Hugó kirohant a házból, s odakiáltott inasainak, hogy nyergeljék fel kancáját, és kössék el az ebeket. A kutyákkal megszimatoltatta a leánynak egy kendõjét, egy szemvillantás alatt csoportba állította õket, s már el is tûnt velük pokoli hangzavar közepette a holdfényben fürdõ láp irányában.
Egy kis ideig az ivócimborák értelmetlenül ácsorogtak, hiszen mit sem fogtak fel abból, ami ily rövid idõ alatt játszódott le a szemük elõtt.
Pislákoló értelmük azonban nemsokára felébredt, s kezdték megsejteni, mi dolog készül.
Hatalmas zûrzavar keletkezett: egyesek pisztolyaikat, mások lovukat követelték, megint mások inni akartak volna, s bor után kiáltoztak.
Idõbe tellett, míg zavaros fejük valamennyire kijózanodott, s ekkor valamennyien, szám szerint tizenhárman, nyeregbe szálltak, és megkezdték a hajszát.
A hold ezüst fénye bevilágította alakjukat, miközben sebesen lovagoltak elõre azon az útvonalon, amelyet a leánynak is követnie kellett, ha otthonába akart jutni.
Egy vagy két mérföldet haladhattak, amikor egy virrasztó pásztoremberrel találkoztak. Odakiáltottak neki, tudakolva, látta-e a prédát.
Az ember, így mondják, elõször szólni sem tudott, olyannyira hatalmába kerítette a rémület, de végül is eldadogta, hogy igen, látta a szerencsétlen leányt a kutyákkal a nyomában.
- Láttam én azonban egyebet is - mondta -, láttam, amint Hugó Baskerville ellovagol mellettem fekete kancáján, s mögötte ott futott egy pokolból elszabadult toportyán, s isten óvjon tõle, hogy valaha is még egyszer az utamba kerüljön.
Az ittas uraságok csúf szidalmakkal illették a pásztort, majd továbblovagoltak.
De hátuk nemsokára libabõrösre vált. Paták zaja hangzott, és a láp belseje felõl egyszer csak elõbukkant a fekete kanca, s tajtékozva lecsüngõ kantárszárral és üres nyereggel vágtatott el mellettük.
A részeg lovagok most sûrû csoportba tömörültek, mint a megriasztott nyáj, de azért folytatták útjukat a mocsárvidéken át, noha mindegyikük örömmel s azonmód megfordult volna, ha nem lettek volna ott a társai.
Így haladtak tovább, de most már lassan, s végül is elérték a kutyákat.
Az ebek, noha messze földön ismertek voltak nevelésükrõl és származásukról, egy csomóban vinnyogva álltak egy mély horpadás elõtt; némelyikük megpróbált elosonni, némelyikük meg egész testében remegve, kimeredt szemmel bámulta az útjukban megnyíló keskeny hasadékot.
A társaság megtorpant. Elképzelhetni, hogy jóval józanabbak voltak, mint mikor útnak indultak.
Legtöbbjük a világ minden kincséért sem ment volna tovább, de hárman közülük, a legbátrabbak (bár az is lehet, hogy csak a legrészegebbek) elõrelovagoltak a hasadékig.
Ez egy széles tisztáshoz vezetett, amelyen két hatalmas, még ma is látható kõdarab állott; régi-régi idõk s egy ismeretlen, azóta elfeledett nép emlékei.
A hold élesen bevilágította a tisztást, amelynek közepén, ahol összeesett volt a félelemtõl és kimerültségtõl, holtan hevert a szerencsétlen leány.
De mégsem a holttest látványa, sõt nem is a közelében heverõ Hugó Baskerville teteme volt az, amely e semmitõl sem rettegõ garázda fickók ereiben megfagyasztotta a vért, hanem hogy Hugó fölött, torka után kapdosva, egy nem evilági lény magasodott, egy nagy fekete, kutya formájú bestia, nagyobb minden valaha létezett földi ebnél.
A szörny az ifjak szeme láttára harapta át Hugó Baskerville torkát, majd rájuk vetve parázsló szemét, agyarait csattogtatta, mire a három férfi vadul felüvöltött a rémülettõl, és sikoltozva esztelen vágtába kezdett a lápon át visszafelé, hogy legalább életét mentse.
Mondják, egy közülük még azon éjszaka meghalt, a másik kettõ pedig önmaga roncsaként tengette napjait haláláig.
Hát ez a története, kedves fiaim, a szörnyetegnek, amely, mint ismeretes, azóta sem szûnt meg gyötörni családunkat.
Mindezt azért vetettem papírra, mivel az ismert dologtól mégis kevésbé rettegünk, mint azoktól, melyeket csupán sejtünk, és félig-meddig tudunk.
Kétségtelen ugyanis, hogy családunknak sok tagja ért szerencsétlen véget, sokak halála volt hirtelen, véres és megmagyarázhatatlan.
Mégis hadd vessük bizalmunkat a Gondviselés végtelen jóságába, hisz alig hihetõ, hogy a Szentírásban említett három-négy nemzedéken túl büntesse az ártatlant.
Nem tehetek egyebet, fiaim, mint hogy a gondviselésre bízzalak benneteket, és óva intselek: tartózkodjatok attól, hogy az éjszaka óráiban, amikor ott a gonosz uralkodik, lábatokat a lápvidékre tegyétek.
(Ezt az írást Hugó Baskerville hagyta hátra fiainak, Rogernak és Johnnak, azzal a fenntartással, hogy tartalmából mit se áruljanak el nõvérüknek, Elizabethnek.)"
Miután Dr. Mortimer befejezte a különös történet felolvasását, szemüvegét feltolta homlokára, és mereven nézett Sherlock Holmesra.
A detektív ásított, és a cigaretta végét belehajította a kandallóba.
- Vége? - kérdezte.
- Ön szerint nem érdekes?
- Annak, aki szereti a meséket, feltétlenül.
Dr. Mortimer ekkor egy összehajtogatott újságot húzott ki a zsebébõl.
- Most pedig, kedves Holmes, hadd mutassak valami újabb keletû dolgot!
Ez itt a Devoni Híradó ez év május tizennegyediki száma.
Van benne egy rövid cikk Sir Charles Baskerville halálának körülményeirõl. Az esemény alig valamivel a cikk megjelenése elõtt történt.
Barátom könnyedén elõrehajolt, arca érdeklõdést tükrözött.
Látogatónk megigazította a szemüvegét, és olvasni kezdett.
"Sir Charles Baskerville hirtelen halála megyeszerte nagy részvétet váltott ki, annál is inkább, mivel az elhunytról az utóbbi idõben az a hír járta, hogy Közép-Devon liberális párti jelöltjeként valószínûleg fellép a következõ választáson.
Noha Sir Charles csak viszonylag rövid ideje lakott Baskerville Hallban, szeretetre méltó jelleme és példátlan nagylelkûsége elnyerte számára mindazoknak a szeretetét és megbecsülését, akik valaha is kapcsolatba kerültek vele.
Az újgazdagoknak ebben a nyüzsgõ korában minden bizonnyal jólesõ felfedezésnek számított, hogy egy régi helybeli család sarja, leküzdve a famíliára nehezedõ balsorsot, ismét vagyonra tett szert, és vagyona révén megpróbálta feleleveníteni a régi dicsõséget.
Mint tudjuk, Sir Charles bizonyos dél-afrikai pénzüzletekbõl szép összegeket keresett.
Bölcsebb lévén, mint azok, akik nem elégszenek meg sikerükkel, és inkább megvárják, míg a sors ellenük fordul, felszámolta ottani érdekeltségeit, és visszatért Angliába.
Mindössze két éve annak, hogy letelepedett Baskerville Hallban. Szóbeszéd tárgya, hogy nagy tervei voltak a gazdaság újjászervezésére és felvirágoztatására. Tervei kivitelében halála most megakadályozta.
Gyermektelen lévén, nyíltan kifejezte abbeli kívánságát, hogy míg él, vagyonának az egész környék vegye hasznát, nem csoda tehát, hogy annyian fájlalják korai végét.
E hasábokon gyakran adtunk hírt nagylelkû adományairól, amelyeket annyiszor juttatott helybeli és megyei jótékony célú akcióknak.
Sir Charles halálának körülményei mindmáig nincsenek egészen tisztázva, noha az illetékesek mindent megtettek; hogy eloszlassák a rémhíreket, amelyek babonás hiedelmek alapján keltek szárnyra.
Semmi ok sincs rá, hogy ez alkalommal bármiféle bûntényt gyanítsunk, vagy hogy egyáltalán úgy képzeljük, mintha az elhunyt nem természetes halállal múlt volna ki.
Sir Charles özvegy volt, és sok tekintetben valóban különös felfogású ember.
Tekintélyes vagyona ellenére egyszerû életet élt, s belsõ cselédsége Baskerville Hallban csupán egy Barrymore nevû házaspárból állt; a férfi volt a komornyik, s felesége vezette a háztartást.
Vallomásuk, amely más közelállók közléseivel is egyezik, arra utalt, hogy Sir Charles egészsége egy bizonyos idõ óta nem volt rendben, és hogy ennek oka a szívnek valamely elváltozásában keresendõ, ami aztán hirtelen elsápadásban és kipirulásban, kifulladásban és szinte állandó depressziós rohamokban jelentkezett.
Dr. James Mortimer, aki az elhunytnak barátja s egyben kezelõorvosa volt, hasonló értelemben tett vallomást.
Ami a tényeket illeti, ezek röviden összefoglalhatók.
Sir Charles Baskerville-nek az volt a szokása, hogy esténként, lefekvés elõtt végigsétált Baskerville Hall híres tiszafa-alléján.
A Barrymore házaspár úgy vallott, hogy ez állandó s régi szokása volt.
Május negyedikén Sir Charles kinyilvánította azt a szándékát, hogy másnap Londonba utazik, és megparancsolta Barrymore-nak, hogy csomagolja be poggyászát.
Este kiment szokásos lefekvés elõtti sétájára; ilyenkor mindig, elszívott egy szivart is.
E sétáról azonban nem tért vissza.
Éjféltájban Barrymore, aki nyitva találta a kastély ajtaját, nyugtalankodni kezdett, és lámpát gyújtva elindult, hogy megkeresse gazdáját.
Aznap esett, Sir Charles nyomait tehát könnyen lehetett követni a sétányon.
Az allé fele útján egy kapu van, amely a lápra nyílik.
Bizonyos jelek azt mutatják, hogy Sir Charles egy ideig ott állt a kapunál.
Aztán folytatta útját; holttestét az allé másik végén lelték meg.
Barrymore-nak az az állítása, hogy gazdájának lábnyomai, miután túlhaladt a kapun, lényegesen elváltoztak, és hogy úgy tûnt, mintha Sir Charles lábujjhegyen folytatta volna útját, még nem nyert magyarázatot.
Egy Murphy nevû cigány lókupec ez idõ tájt innen nem messze, a lápvidéken tartózkodott, de saját bevallása szerint ital hatása alatt állott.
Vallomása szerint hallott valamilyen kiáltást, de azt már nem tudta megmondani, hogy ez milyen irányból jött.
Erõszak nyomait nem lehetett fölfedezni a holttesten, bár a doktor vallomása rámutatott, hogy az elhunyt arca hihetetlenül eltorzult - olyannyira, hogy Dr. Mortimer elõször hinni sem akarta, hogy barátja és páciense fekszik elõtte -, de aztán kiderült, hogy ez a jelenség nem ritka olyan esetekben, amikor a szívmûködés elégtelensége okozza a halált.
Ezt a magyarázatot a boncolás csak megerõsítette, hiszen régi szervi bajt mutatott ki, és a halottkém is ebben jelölte meg a halál okát.
Voltaképpen kedvezõ, hogy a vizsgálat erre a megállapításra jutott, hiszen magától értetõdõen igen nagy a fontossága annak, hogy Sir Charles örököse letelepedjék Baskerville Hallban, és hogy folytassa az elhunyt oly tragikusan félbeszakított mûvét.
Föltehetõ ugyanis, hogy ha a halottkém tényszerû megállapításai nem vetnek véget a mendemondáknak, amelyek szájról szájra jártak az üggyel kapcsolatban, nemigen vállalkozik rá senki, hogy ideköltözzék.
Tudomásunkra jutott, hogy a legközelebbi számba vehetõ rokon Mr. Henry Baskerville, aki Sir Charles Baskerville ifjabb fivérének fia, és aki még remélhetõleg életben van.
Amikor legutoljára hír jött felõle, az ifjú úriember Amerikában tartózkodott, s az illetékesek máris megtették a szükséges intézkedéseket, hogy az örököst tájékoztathassák szerencséjérõl."
Doktor Mortimer összehajtotta az újságot, és visszatette a zsebébe.
- Ezek azok a tények, Mister Holmes, amelyek nyilvánosságra kerültek Sir Charles Baskerville halálával kapcsolatban.
- Igazán köszönöm önnek - mondta Sherlock Holmes -, hogy felhívta figyelmemet egy esetre, amely nem nélkülözi az érdekesség bizonyos vonásait.
Annak idején olvastam róla néhány újságvéleményt, de mivel erõsen el voltam foglalva azzal a bizonyos jelentéktelen, vatikáni ékszerlopási üggyel, és mert minden igyekezetemmel azon voltam, hogy eleget tegyek a pápa kívánságának, néhány érdekes angol bûneset felõl nem informálódhattam kellõképpen.
Ugye, azt mondta, hogy a cikkben minden nyilvánosságra került tény benne van?
- Igen, ezt mondtam.
- Akkor most szeretném hallani azokat a tényeket, amelyek nem kerültek nyilvánosságra.
Holmes hátradõlt, kezét karba tette, és felöltötte legközönyösebb és legfölényesebb arckifejezését.
- Hadd kezdjem azzal - mondta Dr. Mortimer, akin látnivalóan hirtelen heves felindulás vett erõt -, hogy elárulok egy titkot, amelyet még senkivel sem közöltem.
Õszintén szólva eddig azért nem beszéltem róla, még a hivatalos vizsgálat alkalmával sem, mert fura szerep egy tudományos ember számára, hogy babona védelmében álljon ki.
Volt egy másik okom is. Ez az, hogy egyezõen az újság véleményével, én is úgy gondolom, senki sem volna hajlandó beköltözni Baskerville Hallba, ha a birtok amúgy is rossz híre csak növekednék a közeljövõben.
Mindkét ok elegendõ volt arra, hogy úgy érezzem, jogom van hozzá, hogy hallgassak. Haszna nem lett volna, ha másképp cselekszem. Önökkel szemben azonban nem látom semmi szükségét, hogy ne legyek õszinte.
Vidékünk, a lápvidék meglehetõsen gyéren lakott, s akik mégis ott élnek, erõsen egymásra vannak utalva.
Gyakran tettem hát tiszteletemet Sir Charles Baskerville-nél.
A Lafter Hall-beli Mister Franklanden és Mister Stapletonon, a természetbúváron kívül messze mérföldekre sem található iskolázott ember.
Sir Charles visszavonult ember volt, de betegsége véletlenül összehozott bennünket, és közös tudományos érdeklõdésünk barátságot formált az ismeretségbõl.
Sir Charles rengeteg tudományos anyagot hozott haza Dél-Afrikából, így aztán számos kellemes estét töltöttünk el azzal, hogy a busmanok és a hottentották anatómiáját hasonlítgattuk össze, és nagyokat vitatkoztunk.
Az utóbbi néhány hónap folyamán egyre világosabban kezdtem látni, hogy Sir Charles idegrendszere közel áll az összeomláshoz.
Páciensem komolyan hitte a legendát, amelyet az imént felolvastam önöknek, sõt olyannyira szívére vette, hogy noha szívesen sétált a birtok területén, semmi sem tudta volna rávenni, hogy éjszaka a lápföldre tegye a lábát.
Bármily hihetetlennek is tûnik ez az ön szemében, Mister Holmes, barátom lelke legmélyéig meg volt gyõzõdve róla, hogy családján átok ül, és valóban, amit errõl a családi hagyomány alapján elmondhatott, nem biztatott sok jóval.
Valamilyen földöntúli gonosz jelenség képe látnivalóan szünet nélkül üldözte, és nemegyszer kérdezett meg, hogy láttam-e éjszaka, beteglátogató körutam alkalmával valamiféle furcsa lényt, hallottam-e szokatlan kutyavonítást.
Az utóbbi kérdést több alkalommal is feltette, s hangján mindannyiszor érzett a visszafojtott izgalom.
Jól emlékszem egy estére, amikor - alig három héttel a végzetes esemény elõtt - a ház elé hajtottam.
Sir Charlest véletlenül éppen a kastély kapujában találtam.
Leszálltam homokfutómról, s elindultam feléje, amikor észrevettem, hogy csupán elnéz fölöttem, s arcán a legszörnyûbb iszonyodás kifejezésével mered a távolba.
Hirtelen megfordultam, és sikerült is tekintetemmel elkapnom valamit: mintha egy jókora fekete borjú vágott volna át a kastélyhoz vezetõ úton.
A megboldogult oly izgatott volt, és annyira hatása alatt állott a jelenségnek, hogy kötelességemnek tartottam, hogy odamenjek, ahol az állatot láttam, és megpróbáljam megkeresni.
Az élõlénynek sajnos nyoma veszett, a hatás azonban, amelyet páciensem lelkivilágára gyakorolt, megmaradt.
Vele töltöttem az egész estét, és ekkor történt, hogy felindulása magyarázataként ismertette velem a különös históriát, melyet az imént elsõnek olvastam fel.
Ezt az epizódot csupán azért említem, mivel a bekövetkezett tragédia fényében most már tulajdonítok neki valamelyes jelentõséget, noha akkor úgy láttam, hogy az egész szót sem érdemel, és barátom izgalma fölöttébb oktalan.
Sir Charles tanácsomra határozta el, hogy Londonba utazik.
Hogy szíve meg van támadva, efelõl nem volt kétségem, és azt is megértettem, hogy az állandó félelem, amelyben él - jóllehet e félelem oka józanul semmiképp sem igazolható - napról napra ront egészségi állapotán.
Úgy véltem, néhány hónapi londoni tartózkodás eltereli majd figyelmét a dologról, és újjászületve tér majd vissza.
Mister Stapleton, aki közös barátunk volt, és aki éppúgy aggódott, mint én Sir Charles egészsége miatt, hasonlóképpen vélekedett.
És ekkor következett be a szörnyû katasztrófa.
Halálának éjszakáján Barrymore, aki a szörnyû fölfedezést tette, lóhalálában menesztette hozzám Perkinst, az istállószolgát, és mivel még nem feküdtem le, az esemény után egy órával már ott voltam Baskerville Hallban.
Rögtön ellenõriztem és egyeztettem valamennyi fellelhetõ adatot, amely most már a vizsgálati anyagban is szerepel.
Követtem a lábnyomokat végig a tiszafa-allén, megszemléltem a helyet a lápra nyíló kertkapunál, ahol Sir Charles látni valóan egy darabig várakozott, megfigyelhettem, hogy ettõl a ponttól kezdve valóban elváltoztak a lábnyomok, de észrevettem azt is, hogy a felázott, kavicsos talajon más nyomok nem voltak, kivéve persze a Barrymore-ét, majd alapos vizsgálatnak vetettem alá a holttestet, amelyet megérkezésemig nem érintett senki.
Sir Charles arcára borulva feküdt, karját széttárta, ujjai a földet markolászták, és arcvonásai valamilyen erõs indulat hatása alatt annyira eltorzultak, hogy aligha mertem volna esküvel bizonyítani a holttest azonosságát.
Egy bizonyos, hogy fizikai behatásnak vagy sérülésnek nem volt nyoma.
A vizsgálat alkalmával Barrymore egy ponttal kapcsolatban azonban hamisan vallott.
Azt állította ugyanis, hogy a holttest körül a földön nem voltak nyomok, illetve, hogy nem vett észre egyet sem.
Én azonban kénytelen voltam észrevenni õket. Kicsit távolabb estek, de frissek voltak, és tisztán kivehetõk.
- Mik voltak ezek? Lábnyomok?
- Lábnyomok.
- Férfié vagy nõé?
Dr. Mortimer különös tekintetet vetett ránk, majd halkan, csaknem suttogva válaszolta:
- Mister Holmes, ezek a nyomok egy hatalmas kutya lábnyomai voltak.
3.
A FELADAT
Bevallom, megborzongtam ezekre a szavakra.
A doktor hangján is érzett a megrendülés. Mélyen felkavarhatta, amit elmondott nekünk.
Holmes izgalmában szinte meggörnyedt, és szemében megjelent a kemény, hideg ragyogás, amely mindig is biztos jele volt annak, hogy felajzotta valami.
- Tényleg látta a nyomokat?
- Ahogy most önt.
- És mégsem említette senkinek?
- Mi értelme lett volna?
- Hogy lehet, hogy más nem vette észre?
- A nyomok körülbelül húsz yardra eshettek a holttesttõl, és senki sem törõdött velük.
Gondolom, én sem igen törõdtem volna, ha nem ismerem a sátán kutyájának históriáját.
- Sok juhászkutya van a lápföldön?
- Feltétlenül, de azok nem jöhetnek számba itt.
- Szóval nagy volt?
- Óriási.
- A holttest közelében semmit nem talált, igaz?
- Semmit.
- Milyen idõ volt aznap éjszaka?
- Ködös. Fújt a szél.
- Esni azonban nem esett?
- Nem.
- Hogy fest az az allé tulajdonképpen?
- Két sor vén tiszafából áll, tizenkét láb magas, és teljesen áthatolhatatlan.
A sétaút a közepén körülbelül nyolc láb széles.
- Van valami a fák és a sétaút között?
- Igen, egy körülbelül hat láb széles gyepszõnyeg mindkét oldalon.
- Ha jól értettem, a sövénybe egy helyen kaput vágtak.
- Igen, léckaput, amely a lápra nyílik.
- Van egyéb kijárat is? Úgy értem, hogy az alléból?
- Nincs.
- Ahhoz tehát, hogy valaki az alléba juthasson, vagy a házból kell jönnie, vagy ha a mocsár felõl közelíti meg, akkor a kapun át, igaz?
- A fasor túlsó végén van másik kijárat is, mégpedig egy faházon keresztül.
- Ezt persze Sir Charles nem érte el.
- Nem. Körülbelül ötvenlábnyira feküdt tõle.
- Most hadd kérdezzek valami fontosat, Dr. Mortimer. A nyomok, amelyeket fölfedezett, csupán az ösvényen voltak láthatók, vagy a füvön is?
- A füvön nem látszott semmi.
- Az ösvénynek azon az oldalán voltak, ahol a kapu van?
- Igen, pontosan azon az oldalon voltak, ahol a kapu van.
- A dolog kezd érdekelni.
De van itt még valami.
Zárva volt a kapu?
- Zárva. És le volt lakatolva.
- Milyen magas a kapu?
- Körülbelül négy láb magas.
- Könnyen át lehet jutni rajta?
- Elég könnyen.
- És milyen nyomokat figyelt meg a kapunál?
- Semmi különöset nem vettem észre.
- Az ég szerelmére!
Hát senki sem nézett körül ott?
- De igen, én magam is.
- És nem talált semmit?
- Valahogy össze volt kavarodva az egész.
Egy biztos, hogy Sir Charles öt vagy tíz percig ott állhatott.
- Hát ezt honnan veszi?
- Kétszer ütötte le a hamut a szivarjáról.
- Ez igen!
Mit szól hozzá, Watson, új kollégánk van, amilyet mindig szerettünk volna!
Lábnyomok?
- Csupán saját nyomai maradtak, hátra ezen a darabka kavicsos részen.
Egyéb nyomokat nem tudtam fölfedezni.
Sherlock Holmes türelmetlen mozdulattal ütött a térdére.
- Bár ott lehettem volna! - kiáltotta.
- Az eset, úgy látszik, megérdemli a legnagyobb figyelmet, s igazi kincsesbánya egy valódi szakértõnek.
Sajnos, a kavicsos ösvényt, amelybõl valószínûleg egész tömeg tényt olvashattam volna ki, azóta nyilván latyakká változtatta az esõ, és a felismerhetetlenségig feltúrták a kíváncsi parasztok klumpái.
Ej, ej, kedves Dr. Mortimer, hogyhogy nem gondolt rá, hogy rögtön értem küldjön?
Tudja, mekkora felelõsséget vett a vállára?
- Nem küldhettem önért, Mr. Holmes, mégpedig egyszerûen azért, mert akkor fel kellett volna fednem az ismertetett tényeket, márpedig ugye megmagyaráztam, miért gondoltam helyesebbnek, ha hallgatok.
Meg különben is.
- Mondja csak bátran!
- Vannak dolgok, amelyek a legokosabb és legtapasztaltabb detektív képességeit is meghaladják.
- Szóval azt hiszi, hogy földöntúli jelenséggel állunk szemben?
- Ezt nem mondtam.
- Nem, de nyilván gondolja.
- A tragédia óta, Mr. Holmes, több olyan eset jutott tudomásomra, amely nehezen egyeztethetõ össze az általunk ismert természeti törvényekkel.
- Nocsak!
- Fölfedeztem például, hogy jóval a szomorú eset elõtt többen láttak a lápvidéken egy különös lényt, amely könnyen lehet a Baskerville család démona, s amely semmiféle, a tudomány által eddig ismert élõlénnyel nem azonosítható.
A megfigyelõk egybehangzóan állítják, hogy a szörny hatalmas volt, s hogy szõre foszforeszkált, hátborzongatóan vonított, és túlvilági lény benyomását keltette.
Informátoraimat keresztkérdéseknek is alávetettem, de kivétel nélkül (egy keménykötésû helybeli nemesember, egy kovács és egy környékbeli paraszt) ugyanúgy mondták el megfigyeléseiket a szörnnyel kapcsolatban. Tapasztalataik viszont tökéletesen egybevágnak azzal, amit a legendabeli kutyáról tudunk.
Biztosíthatom önöket, hogy a körzetben olyannyira úrrá lett a félsz, hogy mostanában aligha vállalkoznék rá valaki, hogy éjnek idején kimerészkedjék a lápföldre.
- És maga, doktor Mortimer, természettudományos képzettségû ember létére csakugyan hiszi, hogy természetfölötti jelenségrõl van szó?
- Nem tudom, mit gondoljak.
Holmes vállat vont.
- Én mindeddig csupán evilági esetekre korlátoztam tevékenységemet - mondta.
- A magam szerény módján küzdöttem és küzdök a gonoszság ellen, de hogy magát az ördögöt próbáljam nyakon csípni, ez eddig eszembe sem jutott.
Azt azonban el kell ismernie, Mortimer, hogy a lábnyom reális valami.
- A mondabeli kutya is elég reális volt ahhoz, hogy kiharapja egy férfi torkát, ez azonban mit se változtat pokolbeli mivoltán.
- Látom már, hogy fizikusból metafizikussá akar átvedleni, doktor Mortimer.
Na de mondja csak, ha mégis ezek a nézetei, minek jött hozzám? Miben lehetek én a segítségére?
Egyik pillanatban azt mondja, hogy értelmetlenség kutatni Sir Charles halála titkát, a másik pillanatban pedig arra akar rábírni, hogy máris fogjak hozzá.
- Azt nem mondtam, hogy fogjon hozzá.
- De hát akkor mi módon segíthetnék?
- Azzal, ha megmondja, mit csináljak Sir Henry Baskerville-lel, aki - Dr. Mortimer órájára pillantott - pontosan egy és egy negyed óra múlva érkezik a Waterloo állomásra.
- Õ az örökös?
- Õ.
Sir Charles halálát követõen tudakozódtunk utána, és felfedeztük, hogy Kanadában farmerkedik.
A hírek szerint, legalábbis amelyek eljutottak hozzánk, minden vonatkozásban nagyszerû ember.
Hadd jegyezzem meg, hogy most nem mint orvos beszélek, hanem mint Sir Charles végrendeletének meghatalmazott végrehajtója.
- Nincs több örökös, más nem jelentett be igényt?
- Senki más.
Az egyetlen másik rokon, akinek még sikerült nyomára jutnunk, Rodger Baskerville, Sir Charles ifjabbik fivére.
A középsõ, a Henry fiú apja még fiatalon meghalt.
Rodger, a legfiatalabb, afféle fekete báránynak számított a családban.
Az uraskodó hajlamú Baskerville-ekre ütött, és mondják, hogy szinte kiköpött mása volt a mondabeli Hugónak.
Angliában hamar égni kezdett talpa alatt a talaj, így aztán Közép-Amerikába menekült, ahol meg is halt 1876-ban sárgalázban.
Henry tehát az utolsó Baskerville.
Hetven perc múlva találkozom vele a Waterloo állomáson.
Táviratot kaptam, hogy ma délelõtt érkezett Southamptonba.
Nos, Mister Holmes, mit tanácsol, mi legyen vele?
- Miért ne jöhetne vissza a családi fészekbe?
- Hát persze, miért is ne!
Ugyanakkor mégis meggondolandó, hogy visszatérjen-e, hiszen valahány Baskerville letelepszik itt, elõbb-utóbb utoléri a végzet.
Biztos vagyok benne, hogy ha Sir Charles beszélhetett volna velem halála elõtt, bizonyára tiltakozott volna ellene, hogy a család utolsó sarja, egy nagy örökség várományosa idejöjjön erre az átkozott helyre.
Viszont tagadhatatlan, hogy a szegény, terméketlen vidék jóléte az örökös jelenlétén áll vagy bukik.
Mindaz a sok jó, amelyet Sir Charles eddig tett, nyomtalanul eltûnik, ha nincs lakója Baskerville Hallnak.
Azért jöttem ide ezzel az üggyel, és azért kérek éppen öntõl tanácsot, mert úgy érzem, ez a kötelességem saját, jól felfogott érdekeimmel szemben is.
Holmes egy darabig gondolkozott.
- Hadd foglaljam össze a feladatot - mondta.
- Önnek tehát az a véleménye, hogy valamiféle földöntúli erõ hatására Dartmoor veszélyes hellyé vált a Baskerville-ek számára. Ez a véleménye, nemde?
- Annyit mindenesetre mondhatok, hogy vannak bizonyos jelek, amelyek erre mutatnak.
- Pontosan.
De gondolja csak meg, ha ez a teória helytálló, vagyis hogy másvilági erõk játszanak közre, a balsors éppúgy utolérheti Londonban is az ifjú úriembert, mint Devonban.
Az olyan ördög, amelynek csupán annyi a hatalma, mint egy egyházközségi sekrestyésnek, nem lehet igazi ördög.
- Ön egy kicsit túl könnyedén kezeli ezt az ügyet, Mister Holmes. Bizonyára nem tenné, ha lett volna személyes élménye is.
Ha jól értettem, az a véleménye tehát, hogy a fiatal uraság éppoly biztonságban lesz Devonban, mint Londonban.
Ötven perc múlva itt van.
Mit javasol?
- Azt javasolom uram, hogy hívjon kocsit, füttyentsen a spanieljének, amely már kaparássza a bejárati ajtót, szépen induljon el a Waterloo állomásra, és várja meg ott Sir Henry Baskerville-t.
- S aztán?
- Aztán majd nem mond neki semmit egészen addig, amíg el nem döntöttem, mi a teendõ.
- Mennyi idõbe kerül, míg ezt eldönti?
- Huszonnégy órába.
Holnap tízkor itt várom, Dr. Mortimer. Nagyon hálás leszek, ha meglátogat. Ami terveimet illeti, sokat segítene, ha magával hozná Sir Henry Baskerville-t is.
- Ahogy kívánja, Mr. Holmes.
Mortimer a mondott idõpontot kézelõjére firkálta, és a maga különös, bóklászó, szórakozott módján elsietett.
Már a lépcsõnél járt, amikor Holmes utána szólt.
- Még csak egyetlen kérdést, doktor Mortimer!
Azt mondta, hogy Sir Charles Baskerville halála elõtt többen látták ezt a jelenést a láp területén.
- Igen, hárman.
- A haláleset után is látta valaki?
- Errõl még nem hallottam.
- Köszönöm.
Jó napot.
Holmes a belsõ elégedettségnek azzal a nyugodt kifejezésével ült vissza székébe, amely nála mindig együtt járt azzal, ha neki való feladatot kapott.
- Megy valahová, Watson?
- Föltéve, ha nem segíthetek valamiben.
- Nem, drága barátom, ha itt lesz az ideje, majd jelentkezem.
Az ügy bizonyos nézõpontból tekintve remek, sõt egyedülálló.
Ha véletlenül Bradley boltja felé jár, szólna neki, hogy küldjön nekem egy font erõs pipadohányt?
Köszönöm szépen, örülnék, ha úgy intézné a dolgát, hogy estig elmaradhasson.
Szeretném összegezni benyomásaimat ezzel a hallatlanul érdekes üggyel kapcsolatban.
A megfeszített agymunka óráiban, amikor a bizonyítékok minden egyes részletét gondosan mérlegelte, s szinte kijátszva õket egymás ellen, különbözõ elméleteket állított fel, és amikor végleg el szokta dönteni, mely tényezõk fontosak és melyek lényegtelenek, nos, effajta foglalatosságai idején barátom egyenesen igényelte a visszavonultságot és a magányt.
Egész napomat klubomban töltöttem hát, és estig vissza sem tértem Baker Street-i lakásunkba.
Nem sokkal kilenc elõtt léptem be újra a szalonba.
Amikor kinyitottam az ajtót, elsõ benyomásom az volt, hogy kigyulladt a ház. A helyiség annyira tele volt füsttel, hogy az asztali lámpa fénye is alig tört át rajta.
Miután mégis beléptem, hirtelen megnyugodtam: az erõs pipadohány csípõs szaga fojtogatott és köhögtetett meg elõbb.
A ködfátyolon keresztül csupán körvonalait láttam Holmesnak, aki összekuporodva ült az egyik karosszékben, szájában fekete cseréppipája.
Körülötte papírgombócok tucatjai.
- Talán megfázott, Watson? - kérdezte.
- Nem, de ez kész füstmérgezés.
- Tényleg elég sûrû, jó, hogy mondja.
- Hogy sûrû?
Kibírhatatlan.
- Hát akkor nyissa ki az ablakot.
Egész nap a klubjában volt, mi?
- Na de kedves Holmes!
- Miért? Talán igazam van?
- Persze, de hát honnan a?
Megzavarodott képemet látva, felnevetett.
- Maga olyan friss, Watson, olyan gyönyörûségesen friss! Nem tudom megállni, hogy ne fordítsam kicsit maga ellen a fegyvereimet.
Esik az esõ, sár van, s egy úriember elmegy hazulról.
Este úgy tér meg, hogy közben mi sem változott rajta. Kalapja is, cipõje is ragyog.
Egész nap ült valahol tehát. Na de hol?
Barátai nincsenek.
Hol is lehetett volna máshol, mint a?
- Hát persze, hol is lehettem volna?
- A világ tele van nyilvánvaló dolgokkal, amelyeket soha senki nem vesz észre.
Mit gondol például, én hol voltam?
- Maga is ült.
- Tévedés, Devonban voltam.
- Lélekben?
- Úgy, ahogy mondja.
Testem itt maradt ebben a karosszékben, és távollétemben (le sem tagadhatnám) két nagy kanna kávét és rengeteg dohányt fogyasztottam.
Miután maga elment, én leküldtem Stamfordhoz, és fölhozattam a lápföld katonai térképét, s lelkem ezen bolyongott egy álló napig.
Büszke vagyok rá, hogy egész jól kiismertem magam rajta.
- Gondolom, nagy léptékû térképrõl van szó.
- A térkép egész részletes.
- Holmes kiterített egy szeletet, és a térde fölött nézegette.
- Itt van az a rész, amely érdekel bennünket.
Itt a közepén Baskerville Hall.
- Ami körül az erdõ van?
- Az.
Úgy sejtem, hogy a tiszafa-allé, noha a neve nincs föltüntetve, ebben az irányban húzódik, mégpedig mint maga is láthatja, a láptól jobbra és vele párhuzamosan.
Ez a kis település itt Grimpen falucska, ahol Mortimer barátunknak van a fõhadiszállása.
Mint láthatja, ötmérföldes körzetben alig van néhány elszórt épület.
Itt van például Lafter Hall, amelyrõl szintén említés esik a históriában.
Errõl a házról itt ugyancsak szó volt, ebben lakik valószínûleg ez a természettudós, Stapleton, ha jól emlékszem a nevére.
Ez itt két parasztudvar: High Tor és Foulmire.
Tizennégy mérföldre esik innen a híres dartmoori börtön.
Mindeme pontok között és körül terpeszkedik az elhagyatott, holt lápvidék.
Ez tehát a színhely, ahol tragédia játszódott le a közelmúltban, és ahol nekünk is lesz szerepünk nemsokára.
- Ronda hely lehet.
- Hát igen. A díszletezés a lehetõ legkiválóbb.
Ha egyszer tényleg meg akar jelenni az ördög valahol, hogy beleavatkozzék az emberek dolgába, jobb helyet nem is választhatott volna.
- Szóval maga is hajlik rá, hogy természetfölötti okokkal magyarázza a történteket?
- Az ördög megbízottai lehetnek húsból és vérbõl valók, nem gondolja?
Mindenekelõtt két kérdést kell tisztáznunk.
Mégpedig elõször, hogy egyáltalán történt-e bûncselekmény. Másodszor, hogy mi volt ez a bûncselekmény és hogyan követték el.
Persze, ha doktor Mortimer sejtése helyes, és valóban olyan erõkkel állunk szemben, amelyek kívül esnek a természeti törvényeken, ez esetben nincs mit nyomoznunk.
Addig is azonban, mielõtt erre a következtetésre jutnánk, mindenféle más magyarázatot is meg kell vizsgálnunk.
Be lehet csukni az ablakot, ha nem zavarja.
Fura, de nekem az a véleményem, hogy a koncentrált atmoszféra elõsegíti a koncentrált gondolkodást.
Addig még nem jutottam, hogy egy ládába bújjak, ha gondolkozni akarok, de meggyõzõdésemnek ez volna a logikus következménye.
Nos, átgondolta az ügyet?
- Igen. Épp eleget gondoltam rá egész nap.
- Eredmény?
- Nagyon különös história, az biztos.
Van valami sajátos karaktere az egész ügynek.
Egyes részletei ugyancsak szembeötlõek.
Például a lábnyomoknak ez az elváltozása.
Mi a véleménye errõl?
- Mortimer azt mondta, hogy Sir Charles lábujjhegyen haladt tovább az allé hátralevõ részén.
- Csak azt ismételte el, amit valamilyen marha mondott a vizsgálatkor.
Mi a fenének járná végig valaki lábujjhegyen az allét?
- Hát akkor?
- Szaladt, Watson. Kétségbeesve futott, hogy az életét mentse. Addig futott, míg meg nem szakadt a szíve, és össze nem esett.
- De mi elõl futott?
- Erre kell majd rájönnünk.
Egy biztos, hogy az elhunyt már akkor félõrült volt a félelemtõl, mielõtt elkezdett volna futni.
- Ezt honnan veszi?
- Föltételezem, hogy az, amitõl annyira félt, a lápon át közeledett feléje.
Ha pedig ez így van, és ez nagyon is valószínûnek látszik, csak olyan ember kezd a háztól elfelé futni, ahelyett, hogy feléje futna, aki már elõzõleg eszét vesztette.
Ha elfogadjuk a lókupec vallomását, hogy tudniillik Sir Charles segítségért kiáltozott, abba az irányba futott, ahonnan legkevésbé várhatott segítséget.
Aztán van itt egy másik kérdés. Kit várt ezen az estén, és miért várta éppen az alléban, és miért nem odabenn a házban?
- Azt hiszi, várt valakit?
- Barátunk öreg volt és beteges.
Az érthetõ, hogy esti sétára indult, de az már ellentmondás, hogy ilyen kellemetlen, ködös idõben tette ezt.
Hihetõ-e azonban, hogy a rossz idõ ellenére mégis megállt öt vagy tíz percre, ahogy ezt doktor Mortimer, akirõl nem mertem volna ennyi gyakorlati érzéket feltételezni, nagyon helyesen következtette ki az elszórt cigarettahamuról?
- De hát Sir Charles minden este kiment sétálni!
- Az lehet, de kétlem, hogy minden este megállt volna a lápra nyíló kapunál.
Éppen ellenkezõleg. A jelek azt mutatják, hogy irtózott a lápvidéktõl, és elkerülte.
Ezen az éjszakán mégis ott várakozott.
Márpedig ez az éjszaka volt az, amely megelõzte londoni utazását.
A dolog alakul, Watson.
A kép kezd összeállni.
Szabad kérnem, hogy adja ide a hegedûmet? Egyelõre ne törjük tovább a fejünket, várjuk meg, míg reggel lesz, és fogadhatjuk doktor Mortimert és Sir Henry Baskerville-t.
4.
A TITOKZATOS ÜZENET
A reggelizõasztalt korán leszedték, és Holmes házikabátban várta vendégei érkeztét.
Ügyfeleink pontosan meg is jöttek: alig ütötte el az óra a tízet, amikor doktor Mortimer megjelent, nyomában az ifjú baronettel.
Az utóbbi alacsony, élénk mozgású, fekete szemû, körülbelül harmincéves férfi volt, meglehetõsen zömök alkattal.
Vastag fekete szemöldökei voltak, arca erõt és harciasságot tükrözött. Oroszlánbarna tweedruhát viselt, s egész megjelenésérõl sugárzott az olyan ember edzettsége, aki napjai java részét a szabad levegõn tölti. Nyugodt szemében és bizalomgerjesztõ modorában mégis volt valami, ami rögtön elárulta a gentlemant.
- Engedjék meg, hogy bemutassam Sir Henry Baskerville-t - mondta doktor Mortimer.
- Hát igen - szólt Sir Henry -, akár hiszi, akár nem, kedves Sherlock Holmes, ha nem barátom javasolta volna, hogy ma délelõtt idejöjjek, magamtól jöttem volna.
Maga, mint hallom, szeret rejtvényt fejteni. Nos, én ma összeakadtam eggyel, de ez, úgy látszik, több sütnivalót követel, mint amennyi nekem van.
- Kérem, foglaljon helyet, Sir Henry!
Jól értettem, hogy máris valami különös élményben volt része Londonba érkezése óta?
- Jelentéktelen apróság, kedves Holmes.
Afféle buta tréfa, úgy vélem.
Ezt a levelet kaptam ma délelõtt, ha ugyan levélnek lehet nevezni az ilyesmit.
Egy borítékot helyezett az asztalra. Valamennyien odahajoltunk.
Silány, szürkés színû boríték volt ez, a címet Sir Henry Baskerville, Hotel Northumberland - nagy kusza betûkkel körmölték rá. A levelet a Charing Cross-i postahivatalnál adták fel, s a bélyegzõ dátuma a megelõzõ este volt.
- Ki tudta, hogy a Hotel Northumberlandben száll meg? - kérdezte Holmes, s vizsgáló tekintetet vetett látogatónkra.
- Senki sem tudhatta, ezt csak azután döntöttük el, hogy dr. Mortimer meg én találkoztunk.
- De, gondolom, doktor Mortimer is ott szállt meg.
- Nem, én egy barátomnál laktam - mondta a doktor -, elõzõleg szó sem volt róla, hogy éppen ebbe a hotelba menjünk.
- Hm!
Valakit, úgy látszik, nagyon érdekel, hol s merre járnak önök.
Holmes a borítékból egy négyrét hajtott fél ív fogalmi papírt húzott elõ, kinyitotta, és elsimította az asztalon.
A közepén egyetlen mondat állt, amelyet felragasztott újságkivágásokból szerkesztettek össze: Ha esze van, és félti az életét, elkerüli a lápvidéket.
Egyedül a lápvidék szót írták kézzel.
- Hát ez az - mondta Sir Henry Baskerville. - Talán meg tudná mondani, Holmes, mi a fenét jelent ez, és ugyan ki lehet az, aki ennyire érdeklõdik személyes dolgaim iránt?
- Maga mit gondol, doktor Mortimer?
Azt belátja, ugye, hogy ebben aztán nincs semmi természetfölötti.
- Ellenkezõleg, uram, szerintem nagyon is lehetséges, hogy ez a levél olyasvalakitõl érkezett, aki meg van gyõzõdve róla, hogy az ügy igenis természetfölötti.
- Miféle ügy? - kérdezte Sir Henry meglehetõsen élesen.
- Az az érzésem, hogy az összes jelenlevõ urak többet tudnak a dolgaimról, mint jómagam.
- Megígérhetem, Sir Henry, hogy mielõtt elhagyná ezt a helyiséget, ön is mindent fog tudni - mondta Sherlock Holmes.
- Engedelmével azonban maradjunk egyelõre ennél a nagyon érdekes kis üzenetnél, amelyet nyilván tegnap este állítottak össze, és adtak postára.
Van itt valahol egy tegnapi Times, Watson?
- Ott van a sarokban.
- Volna kedve idenyújtani? A vezércikknél nyissa ki, legyen szíves.
- Holmes pillanatok alatt átfutotta a cikket, szemei csak úgy falták a hasábokat.
- Ez itt egy vezércikk a szabad kereskedelemrõl.
Ha megengedik, felolvasnék egy részletet belõle:
"Akinek egy csöpp kis esze van, nem tagadhatja, hogy védõvámokkal egyedül lehetetlen felpezsdíteni a gazdaságot, ugyanis, ha elkerüli is az ország egy esetleges ilyen törvény révén a behozatallal járó veszteségeket és hátrányokat, a gazdaság életét végsõ fokon mégiscsak kedvezõtlenül befolyásolná egy ilyen rendszabály, így hát aki a jövõt félti, semmiképp sem állhat ki fenntartás nélkül mellette."
- Na mit szól hozzá, Watson? - kiáltott fel Holmes felvillanyozódva, miközben elégedetten dörzsölte össze a tenyerét.
- Hát nem csodálatos mondat ez?
Dr. Mortimer a beavatottak tekintetével nézett Holmesra, Sir Henry azonban értetlenül meresztette fekete szemét a detektívre.
- Bevallom, nem sokat értek vámokhoz s hasonlókhoz - mondta -, de úgy érzem, kicsit eltértünk a tárgytól, már ami a levelet illeti.
- Ellenkezõleg, Sir Henry, nagyon is a tárgynál vagyunk.
Watson jóval többet tud módszeremrõl, mint ön, de tartok tõle, hogy õ sem egészen kapiskálja, mit jelent ez a mondat.
- Bevallom, nem látok semmi összefüggést.
- Pedig hát, drága Watson, az összefüggés oly nyilvánvaló, hogy már magától értetõdik.
Ha - esze - van - és félti - az életét - elkerüli.
Még most sem látja, honnan kerültek elõ ezek a szavak?
- A fenébe, tényleg! Nahát! Sose jutott volna eszembe! - kiáltott fel Sir Henry.
- Mint végsõ bizonyítékra hadd mutassak rá, hogy az esze van egy darabban van kivágva a lapból.
- Csakugyan!
- Ez minden képzeletemet felülmúlja, kedves Holmes - mondta Dr. Mortimer, és elismerõen tekintett barátomra.
- Ha csak azt mondta volna, hogy a mondatot újságcikkbõl vágták ki, én ezzel is megelégedtem volna. De hogy megmondja, melyikbõl, sõt hogy éppen ebbõl a vezércikkbõl, ez már kicsit túl magas nekem.
De hát honnan tudta?
- Föltételezem, doktor, hogy meg tudja különböztetni egy néger koponyáját egy eszkimóétól.
- Minden bizonnyal.
- De hát hogyan?
- Egyszerûen, mert ez a specialitásom.
A különbség nyilvánvaló.
A koponya formája, a pofacsont s az állkapcsok alakja, ezenkívül?
- Nos, ez pedig az én specialitásom, s a különbségek ugyanilyen nyilvánvalók.
Az én szememben éppoly nagy a különbség a Times cikkeinek borgisz szedése és az olcsó hetilapok petitje között, mint a maga négere és eszkimója koponyája között.
A betûtípusok ismerete nagyon is hozzátartozik a detektív fegyvertárához, bár bevallom, hogy egy ízben, fiatal koromban alaposan összetévesztettem a Leeds Mercuryt a Western Morning News-szal.
De hát egy Times vezércikk egyedülálló valami a maga nemében, és ezeket a szavakat semmiképp sem vághatták ki máshonnan.
Mivel az egész dolgot tegnap csinálták, fölötte valószínûnek látszott, hogy a szavakat meg is találom a tegnapi számban.
- Amennyire én követni tudom, kedves Holmes - mondta Sir Henry Baskerville -, szerintem ezt az üzenetet ollóval vágták ki.
- Körömollóval - mondta Holmes.
- Arról, hogy az elkerüli két nyisszantásba került, látni való, hogy az illetõ rövid ollót használt.
- Értem.
Valaki tehát kivágta az üzenetet egy rövid ollóval, fölragasztotta csirizzel?
- Gumiarábikummal - mondta Holmes.
- Szóval fölragasztotta gumiarábikummal?
Most már csak azt szeretném tudni, miért írta a lápvidék szót kézzel?
- Mert nyomtatásban nem találta meg.
A többi mind egyszerû szó, és a legtöbb cikkben elõfordul, de azt, hogy lápvidéket, már ritkábban lehet lapban fellelni.
- Hát persze, tényleg ez lehetett az oka!
Kiolvasott még valami mást is ebbõl az üzenetbõl, kedves Holmes?
- Van ugyan itt még egy-két figyelemre méltó nyom, de az üzenet küldõje gondosan ügyelt rá, hogy a lehetõ leggondosabban eltüntesse õket.
A címet, amint bizonyára ön is megfigyelte, meglehetõsen primitív betûkkel rótták a borítékra.
A Times viszont olyan lap, amelyet csupán mûvelt emberek olvasnak.
Joggal hihetjük tehát, hogy a levelet képzett ember állította össze, aki azonban azt a hitet szerette volna kelteni, hogy tanulatlan. Az a törekvése, hogy elváltoztassa írását, ugyanakkor el is árulja. Ez azt jelenti ugyanis, hogy ön ismerheti a szerzõt, vagy legalábbis összeakadhat vele a késõbbiek során.
Ugyancsak észrevehette, hogy a szavak nem szép rendben vannak egymás mellé ragasztva, hanem elég kuszán. Egyik magasabban van, mint a másik.
Az életét például egészen el van csúszva.
Ennek oka lehet gondatlanság is, de nincs kizárva, hogy csupán az összeállító izgalma és sietsége okozta.
Én mindenesetre afelé hajlok, hogy az ok a sietség lehetett, hiszen a levél összeállítása fontos dolog volt, és ilyesmiben mindenki igyekszik a lehetõ leggyorsabban eljárni.
Ha mármost igaz az, hogy az illetõ sietett, felmerül a kérdés, miért sietett. A kérdés jogos, hiszen ha csak korán reggel adja is fel a küldeményt, Sir Henry akkor is kézhez kapja mielõtt távozna a hotelból.
Lehetséges, hogy az illetõ attól tartott, hogy félbeszakítják? De hát ki szakíthatta volna félbe?
- Ez már csak találgatás - mondta doktor Mortimer.
- Illetve helyesebben mérlegelés. A valószínû megoldások közül ki kell választanunk a legvalószínûbbet.
Tény, hogy ezúttal kell dolgoztatnunk képzeletünket is, de ezt csak szigorúan tudományos alapon tehetjük. Az alapot az szolgáltatja, hogy mégiscsak tényekbõl indulunk ki, s ezekbõl próbálunk következtetésekre jutni.
Nos, lehet, hogy ez doktor Mortimer szerint megint csak találgatás, de hát én csaknem biztos vagyok benne, hogy a címet egy hotelban írták.
- De hát mibõl gondolja ezt?
- Nézze csak: az illetõnek a tollal is, meg a tintával is baja volt.
A toll egyetlen szó leírása közben kétszer is pacázott, és a rövid cím leírásához háromszor kellett bemártani, ami annak a jele, hogy a tintásüvegben csak nagyon kevés tinta lehetett.
Na mármost, egy csupán magáncélokra használt toll és tintásüveg aligha kerülhet ilyen elhanyagolt állapotba, arról nem is beszélve, hogy mindkettõ egyszerre.
De hát ismerjük a szállodák tintásüvegeit és tollait, azok mind ilyenek.
Nyugodtan állíthatom tehát, hogy ha gondosan kiürítjük valamennyi szállodában a Charing Cross környékén a papírkosarakat, és megtaláljuk a szétszabdalt Times-vezércikk maradványait, akár rögtön nyakon csíphetjük a különös üzenet gazdáját.
Ejha!
Hát ez meg mi?
Miközben ezeket mondta, Holmes szeméhez emelte, s nagy gonddal vizsgálgatta a szavakkal megtûzdelt fél ív papírt.
- Nos?
- Semmi - mondta Holmes, s ledobta a lapot.
- Csupasz fél ív papír, még vízjel sincs rajta.
Azt hiszem, amit lehetett, mind kiszedtük ebbõl a fura levélbõl. Mondja csak, kedves Sir Henry, történt még más valami figyelemre méltó önnel, amióta Londonban van?
- Nem, nem hiszem, Mister Holmes.
- Nem volt olyan érzése, hogy valaki követi vagy figyeli?
- Úgy érzem magam, mint aki egyszerûen belesétált egy ponyvaregénybe - mondta látogatónk.
- Ki a fene akarna engem követni vagy megfigyelni?
- Mindjárt rátérünk.
Szóval nincs mit megemlítenie, mielõtt elmondanám az elõzményeket?
- Ez persze attól függ, hogy mit tartunk említésre méltónak.
- Minden az, ami kívül esik a hétköznapok normális menetén.
Sir Henry elmosolyodott.
- Tudják, én még nem nagyon ismerem az itteni szokásokat, hiszen eddig javarészt az Egyesült Államokban és Kanadában éltem.
Mégis, azt hiszem, az meglehetõsen kívül esik, ahogy ön mondja, az élet normális menetén, ha az ember elveszti fél pár cipõjét.
- Elvesztette fél pár cipõjét?
- Na, de drága uram - kiáltott fel doktor Mortimer. - Az a cipõ csak elkeveredett.
Bizonyára ott lesz, ha visszamegyünk, a szállodában.
Minek kell ilyesmikkel feltartani Mister Holmest?
- De hiszen megkért rá, hogy mondjam meg, történt-e velem valami rendkívüli?
- Pontosan - mondta Holmes. - Bármilyen ostobaságnak látszik is a dolog.
Szóval még egyszer kérdem, elvesztette fél pár cipõjét?
- Hát igen! Elkeveredett. Nem tudom.
Mindkettõt kitettem este az ajtóm elé, s reggelre csak az egyik volt ott.
A cipõtisztító fiú csak dadogott összevissza, amikor szóltam neki.
A legviccesebb az egészben, hogy akkor este vettem a pár cipõt a Stranden, és még teljesen használatlan volt.
- De ha még használatlan volt, minek kellett kitisztíttatni?
- Boxcipõ volt, és nem volt bekenve.
Ezért raktam ki.
- Ha jól értettem, azután, hogy megérkezett Londonba, rögtön elindult, és vásárolt magának egy pár cipõt.
- Sok mindent vásároltam, Dr. Mortimer is eljött velem.
Tudja, az a véleményem, ha már én leszek ott lenn az uraság, hát ennek megfelelõen kell öltözködnöm is, márpedig õszintén szólva én eddig az ilyesmire édeskeveset adtam, odaát más a felfogás.
Nos hát, sok egyéb dologgal együtt megvettem ezt a barna cipõt, hat dolláromba került, de mielõtt fölhúztam volna, el is lopták.
- Ez a lopás meglehetõsen értelmetlennek látszik - mondta Sherlock Holmes.
- Nekem is az a véleményem, mint doktor Mortimernek, hogy a cipõ hamarosan meg fog kerülni.
- Hát akkor, uraim - ezt úgy mondta Sir Henry, mint aki végre elszánta magát -, az az érzésem, hogy épp eleget beszéltünk arról a kevésrõl, amit tudok.
Itt az ideje, hogy megtartsák ígéretüket, és végre elárulják nekem, mirõl is van szó tulajdonképpen.
- Teljesen jogos kívánság - felelte Holmes.
- Azt hiszem, legjobb lesz, ha Dr. Mortimer ismerteti az elõzményeket, tekintve, hogy mi is tõle tudjuk õket.
A biztatásra tudós barátunk elõhúzta zsebébõl újságjait, és újra elõadta az egész esetet, ugyanúgy, mint elõzõ délelõtt.
Sir Henry Baskerville a legnagyobb odaadással figyelt, s csak olykor-olykor adta jelét egy-egy közbekiáltással meglepetésének.
- Szép kis örökségbe keveredtem! Üröm az öröm mellé - sóhajtott, miután befejezõdött az elõadás.
- A kutyáról persze én is eleget hallottam, kicsi koromtól kezdve.
Tekintve azonban, hogy igazi családi história, sosem vettem komolyan.
Ami azonban a nagybácsim halálát illeti, ez egy kicsit megzavart. Még mindig szédülök tõle.
De úgy látszik, még maguknak sem sikerült tisztázniuk, kire tartozik ez az ügy: rendõrre-e vagy papra?
- Így van!
- És akkor itt van ez a levél, amit a hotelba küldtek.
Szerintem tökéletesen beleillik a históriába.
- A levél azt jelenti, hogy valaki jobban tudja, mint mi, hogy mirõl van szó - jegyezte meg Dr. Mortimer.
- Azt is jelentheti persze - mondta Holmes -, hogy valaki jóindulattal viseltetik ön iránt, és csak figyelmeztetni akarja a veszélyre.
- Vagy csak el akarnak ijeszteni, hogy nyugodtan ûzhessék kisded játékaikat!
- Természetesen ez is lehetséges.
Nagyon lekötelezett, doktor Mortimer, hogy megismertetett engem ezzel a problémával, amelynek szerintem igen érdekes konzekvenciái lehetnek.
De maradjunk a gyakorlatnál. Most egyelõre azt kell eldöntenünk, kedves Sir Henry, mi az okosabb, beköltözzék-e vagy ne Baskerville Hallba?
- Már miért ne költöznék?
- Mert baj érheti!
- Úgy érti, hogy egy házi szellemtõl, vagy úgy, hogy emberektõl?
- Éppen ez az, amit ki kell nyomoznunk.
- Bárhogy is áll a dolog, én elszántam magamat.
Se ördög a pokolban, se ember a földön nem akadályozhat meg engem, kedves Holmes, hogy visszatérjek õseim otthonába, és ezt nyugodtan úgy veheti, mint végsõ válaszomat.
- Sir Henry összevonta a szemöldökét, arca pedig, miközben ezeket mondta, vörös lett, mint a fõtt rák.
Látszott, hogy a Baskerville-ek tüzes temperamentumából nem kevés szorult utolsó sarjukba.
- Mellesleg - mondta - ahhoz sem volt még idõm, hogy átgondoljam, amit hallottam.
Nem kis dolog, hogy az ember megértsen és rögtön el is határozzon valamit.
Ahhoz, hogy igazán zöld ágra vergõdjek magammal, legalább egy nyugodt órára volna szükségem.
Hát akkor ide figyeljen, Mr. Holmes! Most fél tizenegy, és én most egyenest visszamegyek a szállodámba.
Gondolom, nincs ellenükre, hogy maguk ketten is odajöjjenek, és együtt ebédeljenek velem két órakor.
Addigra már meg tudnám mondani, hogyan is állok ezzel a dologgal.
- Megfelel ez magának, Watson?
- Tökéletesen.
- Akkor megyünk!
Hívassak kocsit?
- Inkább gyalogolok, úgyis zúg a fejem.
- Szívesen sétálok én is egyet - mondta Dr. Mortimer.
- Akkor két órakor találkozunk!
Au revoir és jó napot!
Hallottuk, amint látogatóink léptei végigkopogtak a lépcsõkön, és amint bevágódott mögöttük a kapu.
Holmes ekkor egy pillanat alatt átváltozott a cselekvés emberévé; bágyadt álmatagsága nyomtalanul eltûnt.
- Húzzon cipõt, és vegye a kalapját, Watson, de sebesen!
Nincs vesztegetni való idõnk!
Ahogy volt, házikabátban, rohant a szobájába, hogy néhány másodperc múlva már felöltõben lépjen elõ.
Együtt siettünk le a lépcsõkön, s aztán ki az utcára.
Kétszáz yardnyira elõttünk még mindig lehetett látni doktor Mortimert és Baskerville-t, amint az Oxford Street felé haladnak.
- Szaladjak utánuk, és szóljak nekik?
- A világért sem, Watsonkám!
Engem a maga társasága tökéletesen kielégít, föltéve, ha maga is megelégszik az enyémmel.
Barátainknak van eszük, ez a szép délelõtt csakugyan alig való egyébre, mint sétára.
Holmes meggyorsította lépteit, s Mortimerék és köztünk nemsokára körülbelül felére csökkent a távolság.
Megtartva a százyardnyi különbséget, mi is befordultunk az Oxford Streetre, majd a Regent Streeten folytattuk utunkat.
Barátaink egy alkalommal megálltak, és egy kirakatot kezdtek nézegetni, mire Holmes is rögtön ugyanezt tette.
Alig egy pillanat múlva elégedetten felkiáltott. Élénk tekintetét követve észrevettem, hogy egy fiáker, amelyben egyetlen utas ült, és amely eddig az út másik oldalán állt, most lassan megindult megint.
- Itt az emberünk, Watson!
Na jöjjön!
Ha egyebet nem is tehetünk, legalább jól megnézzük magunknak.
Egy szemvillantásnyira beláthattam a fiáker oldalablakán: egy sûrû fekete szakállal borított arcból szúrós szempár meredt rám.
A fiáker teteje ekkor felcsapódott, az utas valamit odakiáltott a kocsisnak, mire a jármû eszeveszett gyorsasággal indult meg lefelé a Regent Streeten.
Holmes izgatottan tekingetve keresett másikat, de üres kocsi sehol nem volt látható.
Erre vad rohanásba fogott az utca közepén, az elõny azonban behozhatatlannak bizonyult, és a fiákert hamarosan szem elõl vesztettük.
- Az ördög vigye el! - mondta Holmes jó adag keserûséggel hangjában, amint lihegve és a bosszúságtól sápadtan kikeveredett a jármûvek sûrûjébõl.
- Pechem volt, vagy rosszul is csináltam?
Ha maga tisztességes ember, Watsonkám, akkor ezt is feljegyzi. Mégpedig mindjárt a sikereim mellé.
- Ki volt az?
- Fogalmam sincs.
- Valami spicli?
- Hát tudja, az eddigiek alapján nem sok kétségem van afelõl, hogy Londonba érkezése óta a lehetõ legalaposabban figyelik Baskerville barátunkat.
Hogy is lehetett volna tudni olyan gyorsan, hogy a Hotel Northumberlandba szállt!
Nos, gondoltam, ha követték az elsõ napon, követni fogják a másodikon is.
Biztosan észrevette, hogy kétszer is odaléptem az ablakhoz, míg doktor Mortimer a históriát olvasta.
- Emlékszem, persze.
- Úgy számítottam, majd csak meglátok valami ténfergõ alakot, de nem így történt.
Értelmes emberrel van dolgunk, Watson!
Az ügy rettentõ komplikált, és noha még mindig képtelen vagyok eldönteni, jó- vagy rosszindulatú egyénekkel állunk-e szemben, ügyességük és céltudatosságuk felõl nincsenek kétségeim.
Amikor barátaink elmentek, abban a reményben szegõdtem a nyomukba, hogy puskavégre kaphatom a spiclit.
Ez azonban olyan rafinált volt, hogy nem merészkedett nyíltan az utcára, hanem elbújt egy kocsiban, ami lehetõvé tette számára, hogy fedezékbõl figyelhesse õket, sõt alkalomadtán el is haladhasson mellettük, ha akar, mégpedig észrevétlenül.
A módszernek még megvolt az az elõnye is számára, hogy ha látogatóink netán kocsiba szállnak, azonnal a nyomukba eredhet.
A dolognak azonban van egy nagy bökkenõje.
- Az, hogy az illetõ kiszolgáltatta magát a fiákeresnek.
- Pontosan.
- De kár, hogy nem tudjuk a számot!
- Ej, ej, Watsonkám, lehet, hogy olykor könnyelmû vagyok, de csak nem képzeli komolyan, hogy a kocsi számáról megfeledkezem!
"2704"!
Egyelõre azonban semmi haszna.
- Nem látom be, hogy pillanatnyilag többet is elérhetett volna.
- Miután észrevettem a kocsit, rögtön meg kellett volna fordulnom, és el kellett volna indulnom az ellenkezõ irányba.
Akkor aztán szép nyugodtan foghattam volna egy másik fiákert, tisztes távolból követhettem volna az elsõt, vagy ami még jobb lett volna, a Hotel Northumberlandhez hajtattam volna, és vártam volna egy kicsit.
Ha emberünk tényleg követi Baskerville-t a szállodáig, ellenére fordíthattuk volna a játékát, mi figyeltük volna õt.
Viszont buta túlbuzgalmunkban, amelyet rendkívül gyors és energikus ellenfelünk azonnal kihasznált, pofára estünk, és kiengedtük a zsákmányt a kezünkbõl.
Míg beszélgettünk, lassan bandukoltunk lefelé a Regent Streeten. Doktor Mortimer és társa már régen eltûntek.
- Annak már nincs értelme, hogy kövessük õket - mondta Holmes -, emberünk elszelelt, visszatérni már nem fog.
Most arra kell figyelnünk, hogy okosan játsszuk ki megmaradt kártyáinkat.
Meg tudna esküdni az utas arcára?
- Csak a szakállára!
- Ez az, hogy én is. Közben pedig szinte biztos vagyok benne, hogy dísze álszakáll volt.
Ha egy okos embernek ilyesféle elintéznivalói vannak, nemigen jelenik meg szakállal, kivéve, ha így akarja leplezni vonásait.
Ide most bemegyünk, Watson!
Holmes, a környék egyik küldöncirodájába tessékelt be így. A fõnök meleg üdvözléssel fogadta.
- Látom, Wilson, még nem felejtette el közös kis ügyünket, amikor szerencsére segíthettem magán.
- Nem, uram, valóban nem felejtettem el!
Ön megmentette nevem becsületét, sõt talán az életemet is.
- Túloz, kedves barátom.
Ha jól emlékszem, Wilson, van itt a fiúk között egy bizonyos Cartwright nevû, aki a nyomozás alkalmával egész használhatónak bizonyult.
- Hogyne, uram, még itt van.
- Ide tudná hívni?
Köszönöm szépen.
Ezenkívül nagyon örülnék, ha föl tudná váltani ezüstre ezt az ötfontos bankjegyet.
A fõnök hívására meg is jelent egy élénk és értelmes arcú tizennégy éves fiú, s nagy tisztelettel nézett fel a híres detektívre.
- Kaphatnék egy szállodai névsort? - mondta Holmes.
- Köszönöm.
Nos, Cartwright, itt van huszonhárom hotel, valamennyi a Charing Cross közvetlen szomszédságában.
Látod?
- Igen, uram.
- Szép sorban elmégy mindegyikbe.
- Igen, uram!
- Mindenütt azzal kezded, hogy adsz a portásnak egy shillinget.
Itt van huszonhárom shilling.
- Igen, uram.
- Akkor megmondod neki, hogy meg akarod nézni a tegnapról maradt papírszemetet.
Azt mondod, hogy elveszett egy fontos távirat, és meg akarod keresni.
Érted?!
- Igen, uram.
- De amit igazán keresel, az a Timesnak egy belsõ oldala, amelybe ollóval lyukakat vágtak.
Itt az a szám.
És itt az oldal.
Könnyen megismered majd, igaz?
- Igen, uram.
- A portás minden esetben a hotelszolgáért fog küldeni, akinek megint csak adsz egy shillinget.
Tessék a huszonhárom shilling.
A huszonháromból húsz esetben valószínûleg azt a választ kapod majd, hogy az elõzõ napi szemetet már eltüzelték vagy elszállították.
A fennmaradt három esetben mutatnak majd egy nagy csomó papírt, s ebbõl kell majd kikeresned ezt a Times-oldalt.
Sok esélyed nincs, ezt elõre megmondom.
Itt van még tíz shilling, elõre nem látott kiadásokra.
Estig szeretném tudni az eredményt. Telegrafálj, légy szíves, Baker Street-i lakásomra.
Mi meg, Watson, próbáljuk megtudni, ki is ez a 2704-es fiákeres. Táviratozunk a központjukba. Aztán meg beugrunk az egyik Bond Street-i képcsarnokba, és ott töltjük el az idõt ebédig.
5.
HÁROM NYOM
Sherlock Holmesnak jócskán ki volt fejlõdve az a különös képessége, hogy agya motorját akkor kapcsolhatta ki, amikor épp akarta.
Két órán keresztül úgy tûnt, hogy a különös ügy, amelyben pedig nyakig voltunk, számára nem is létezik többé. Holmest láthatóan teljesen lekötötték a modern belga mesterek képei.
Egyébrõl mint mûvészetrõl, amelyrõl különben hallatlanul vad nézeteket vallott, nem is beszélt mindaddig, amíg el nem hagytuk a képcsarnokot, és meg nem érkeztünk a Hotel Northumberlandbe.
- Sir Henry Baskerville odafönt várja önöket - mondta a fõportás.
- Megkért, hogy azonnal irányítsam fel hozzá az urakat, mihelyt megérkeznek.
- Megengedi, hogy belepillantsak a vendégkönyvbe? - mondta Holmes.
- Tessék csak.
Baskerville neve után még két nevet írtak a könyvbe.
Az egyik vendég egy bizonyos Theophilus Johnson volt Newcastle-ból, aki családostul érkezett. A másik az altoni Mrs. Oldmore volt.
- Ez biztos az a Johnson lesz - mondta Holmes a portásnak -, akit én ismerek.
Az illetõ ügyvéd, ugye? Õsz haja van, és sántít kicsit, igaz?
- Nem, uram, vendégünk, Mr. Johnson, szénbánya-tulajdonos. Nagyon aktív úriember, és körülbelül egykorú önnel.
- Biztos, hogy ez a foglalkozása?
- Igen, uram.
Évek óta itt száll meg a hotelban, jól ismerjük.
- Hát akkor nem lehet tévedés, persze.
Na de itt van ez a Mrs. Oldmore? A neve valahogy ismerõsen cseng.
Bocsássa meg a kíváncsiságomat, de gyakran megesik, hogy keres valakit az ember, és közben egy másik ismerõsre is rátalál.
- Mrs. Oldmore beteg hölgy, uram.
Férje valamikor Gloucesterben volt polgármester.
Ha Londonba jön, mindig nálunk száll meg.
- Köszönöm szépen. Sajnos, nincs szerencsém ismerni.
Fontos dolgokat tudtam meg ezekbõl a válaszokból, Watson - folytatta Holmes, de most már halkabban, amikor megindultunk fölfelé.
- Most már legalább tudjuk, hogy az illetõk, akik annyira érdeklõdnek barátaink dolgai iránt, nincsenek a szállodában.
Ez pedig azt jelenti, hogy noha szigorú megfigyelés alatt tartják Baskerville-t és Mortimert, amint errõl meg is bizonyosodhattunk, ugyanilyen gondosan ügyelnek rá, hogy véletlenül se kerüljenek a szemük elé.
Ez pedig sokat jelent.
- De hát mit?
- Azt jelenti, hogy? Na de drága barátom, az ég szerelmére, mi baj?
Ahogy a lépcsõfordulóba értünk, egyenesen beleszaladtunk Sir Henry Baskerville-be.
A férfi arca vöröslött a dühtõl. Kezében egy fél pár erõsen használt poros cipõt tartott.
Annyira úrrá lett rajta az indulat, hogy alig tudott megszólalni, és amikor mégis beszélni kezdett, még erõsebben amerikai kiejtést használt, mint délelõtt.
- Hát csecsemõnek néznek engem ebben a szállodában? - kiabálta.
- Ha azt hiszik, hogy hülyéskedhetnek velem, akkor nagyon tévednek.
Biz'isten, ha ez a fickó nem találja meg a cipõmet, botrányt csinálok.
Nem vagyok süket alak, aki nem érti a viccet, Mister Holmes, de ez már túlmegy minden határon!
- Még mindig a cipõjét keresi?
- Azt, uram, és meg is fogom találni, erre mérget vehetnek.
- De hát, ha jól emlékszem, azt mondta, hogy egy új barna cipõje tûnt el.
- Így is volt, uram.
Ez meg most a régi fekete?
- Csak nem azt akarja mondani?
- Pontosan azt akarom mondani.
Soha nem volt több, mint három pár cipõm. Az új barna, a régi fekete és a lakkcipõ, ami a lábamon van.
Tegnap este eltüntették az egyik barnát, ma elcsórták az egyik feketét.
Na mi az, megvan?
Na beszéljen már, öregem, ne bámuljon rám ilyen hülyén!
A megszólított egy német szobapincér volt, aki idõközben megjelent a színen.
- Sajnos, nem, uram. Mindenütt keresve, de nem hallani, hogy volna meg.
- Ide figyeljen! Vagy megkerül estig az a nyomorult cipõ, vagy megyek az igazgatóhoz, és megmondom neki, hogy azonnal elköltözöm ebbõl a szállodából.
- Meg lesz találva, uram! Csak kérek kis türelem! Ígérem, hogy meg lesz találva.
- Ajánlom is! Ez volt az utolsó, amit elloptak tõlem ebben a bûnbarlangban.
Jaj, kedves Holmes, ne haragudjék, hogy ilyen jelentéktelen dologgal untatom.
- Nem hiszem, hogy olyan jelentéktelen volna.
- Nocsak, ilyen komolynak tartja?
- Mivel magyarázza, hogy?
- Meg sem próbálom megmagyarázni.
Ilyen ostoba, érthetetlen dolog még sose történt velem.
- Az valószínûleg helyes, hogy érthetetlen - mondta Holmes elgondolkozva.
- Sejt valamit? Mondja már, az ég szerelmére!
- Õszintén megvallva, még én sem értem.
Az ön ügye, kedves Sir Henry, hallatlanul bonyolult história.
Ha akár a legkevesebb köze van is nagybácsija halálához, nem vagyok benne biztos, hogy az általam eddig feldolgozott félezer igazán jelentõs bûnesetbõl akár egyet is odaállíthatnék melléje.
A lényeg azonban az, hogy már nem egy szálat tartunk a kezünkben, és az esélyünk megvan rá, hogy egyikük vagy másikuk végül mégiscsak nyomra vezet majd.
Persze elõfordulhat, hogy miközben a hamis szálat követjük, csak vesztegetjük a drága idõt. De elõbb vagy utóbb rá kell bukkannunk az igazira is.
Ezután egy nagyon kellemes ebéd következett, melynek során senki sem említette tulajdonképpeni közös témánkat.
Ebéd után visszatértünk Baskerville lakosztályába, és itt kérdezte meg Holmes Sir Henryt, mi a szándéka.
- Beköltözöm Baskerville Hallba.
- Igen? És mikor?
- A hét vége felé.
- Egyébként - mondta Holmes - tökéletesen egyetértek a döntésével.
Félreérthetetlen bizonyítékom van rá, hogy valaki vagy valakik ólálkodnak ön körül, márpedig Londonban, ennyi millió ember között nem volna könnyû rájönni, kicsodák az illetõk, s mit akarnak.
Ha történetesen tényleg rosszban sántikálnak, majdnem tehetetlenek vagyunk velük szemben. Megelõzésre nincs mód.
Mondja csak, doktor Mortimer, észrevette, hogy követték magukat ma délelõtt, miután eljöttek tõlem?
Doktor Mortimer szinte holtra vált.
- Tessék? Hogy követtek minket?
De hát ki követett?
- Sajnos, épp ez az, amit nem tudok megmondani.
Van valami szomszédjuk vagy ismerõsük Dartmoorban, aki busa fekete szakállt visel?
- Nem, dehogy! De mégis, hogyne volna!
Barrymore-nak, Sir Charles komornyikjának van nagy fekete szakálla.
- Ejha!
És hol van most Barrymore?
- Õrzi a kastélyt.
- Legjobb volna, ha rögtön megbizonyosodnánk felõle, hogy tényleg ott van-e. Hátha esetleg mégis Londonban tartózkodik.
- Na erre kíváncsi vagyok, hogyan akarja ezt megtudni?
- Kérek egy táviratblankettát.
A szöveg: Készen állnak Sir Henry fogadására?
Ennyi elég is lesz.
A cím Mister Barrymore, Baskerville Hall.
Melyik a legközelebbi távíróhivatal?
Grimpen.
Nagyon helyes, akkor küldünk rögtön egy második táviratot is, mégpedig ezúttal a grimpeni postamesternek: A Mr. Barrymore-nak szóló távirat saját kezébe adandó.
Kézbesíthetetlenség esetén kérem visszaküldeni Sir Henry Baskerville, Hotel Northumberland címre.
Ebbõl estig megtudjuk, ott van-e Barrymore a helyén Devonban, vagy sem.
- Így van - mondta Baskerville.
- Mondja, doktor Mortimer, ki ez a Barrymore tulajdonképpen?
- A meghalt régi gondnok fia.
A család már négy nemzedék óta gondozza a kastélyt.
Amennyire én tudom, megyeszerte ismert és tisztes hírnek örvendõ emberek.
- Meg kell jegyeznem - mondta Baskerville -, hogy amíg családunkból senki sem lakik a Hallban, ezek az emberek a legkitûnõbben érezhetik magukat, a dolguk felõl igazán alhatnak is.
- Ez kétségkívül igaz.
- Részesedett Barrymore egyáltalán Sir Charles végrendeletébõl? - kérdezte Holmes.
- A házaspár ötszáz-ötszáz fontot kapott.
- Ez igen!
Tudtak róla elõre?
- Tudtak. Sir Charles szívesen emlegette, kinek mit hagyományoz.
- Hát ez csakugyan érdekes!
- Remélem - mondta doktor Mortimer -, hogy nem gyanúsít mindjárt valakit csupán azért, mert pénzt hagyott rá az elhunyt? Ugyanis én is kaptam ezer fontot.
- Igen?
Kapott másvalaki is?
- Néhány kisebb összeget különbözõ magánszemélyek kaptak, aztán egy csomó adomány ment jótékony célokra.
A maradék Sir Henry birtokába jutott.
- És mennyi volt ez a "maradék"?
- Kereken 740 000 font.
Holmes nagyot nézett.
- Ejha! Hát van a világon ennyi pénz egyáltalán?
- Sir Charles gazdag ember hírében állott, de még mi sem voltunk tisztában vele, meddig terjed ez a gazdagság, amíg át nem vizsgáltuk a papírjait.
A birtok teljes értéke megközelíti az egymillió fontot.
- Te jó ég!
Ez már olyan tét, amelyért érdemes kockáztatni.
Volna még egy kérdésem, doktor Mortimer.
Bocsássanak meg az ízléstelen föltevésért, de mi van akkor, ha fiatal barátunkat baj éri? Ki örökli a birtokot?
- Tekintettel arra, hogy Roger Baskerville, Sir Charles kisebbik öccse nõtlen emberként halt meg, a birtokot a Desmond família örökölné. James Desmond, aki távoli unokaöccse az elhunytnak, idõsebb egyházi férfiú, és Westmorlandben él.
- Igazán köszönöm.
Ezek mind nagyon becses adatok.
Ismeri James Desmondot?
- Hogyne! Egy alkalommal meglátogatta Sir Charlest.
Igen tiszteletreméltó megjelenésû és kegyes életû ember.
Emlékszem rá, semmiféle pénzbeli megváltást nem akart elfogadni, noha Sir Charles egyenesen unszolta.
- És ez a puritán férfiú örökölné Sir Charles ezer fontjait?
- A birtokot feltétlenül örökölné, mivel ez így van kikötve.
A pénzt csak akkor, ha a jelenlegi tulajdonos nem rendelkezik másképpen. Sir Henry persze azt tesz a pénzével, amit akar.
- Csinált már végrendeletet, kedves Sir Henry?
- Nem, Mister Holmes, még nem csináltam.
Még nem volt rá idõm, hiszen csupán tegnap értesültem felõle, hogyan állnak a dolgok.
De mindettõl függetlenül az a véleményem, hogy a címhez és a birtokhoz kijár a pénz is.
Szegény nagybácsim elgondolását követem, amikor ezt mondom.
Hogyan is aranyozhatná be a Baskerville-ek régi dicsõségét az örökös, ha nincs elég pénze a birtok fönntartásához?
Kastély, birtok, dollár, ez a három együtt jár.
- Hát igen.
Én is úgy gondolom, kedves Sir Henry, hogy mindenképp le kell utaznia Devonba, mégpedig késedelem nélkül.
Mindössze egy kikötésem van.
Semmi esetre sem szabad egyedül mennie.
- Doktor Mortimer velem utazik vissza.
- Igen, de doktor Mortimernek megvan a maga hivatása, amelyet el kell látnia, s háza mérföldekre esik az önétõl.
Ha a szükség mégis úgy hozná, legjobb akarata ellenére sem segíthetne.
Nem, nem, Sir Henry! Olyasvalakit kell magával vinnie, olyan megbízható kísérõt, aki mindig ott van ön mellett.
- Lehetséges, hogy maga jön velem, Mister Holmes?
- Ha rendkívüli esemény következik be, természetesen azon leszek, hogy ott legyek én is. De kérem, értsen meg!? Kiterjedt klientúrám van, szünet nélkül fordulnak hozzám a legkülönfélébb körökbõl, lehetetlen tehát, hogy hosszabb idõre eltávozzam a fõvárosból.
E pillanatban például Anglia egyik legtiszteletreméltóbb nevének viselõjét próbálja bepiszkolni egy zsaroló, és egyedül én akadályozhatom meg, hogy csúnya botrány ne legyen a dologból.
Hát ez az, amiért nem utazhatom Dartmoorba.
- Kit ajánl maga helyett?
Holmes megfogta a karomat.
- Ha barátom vállalja, nála nem is találhatnánk alkalmasabbat. Rá igazán számíthat a legnehezebb helyzetben is.
S ha valakinek, hát nekem megvan hozzá a jogom, hogy így nyilatkozzam róla.
A javaslat tökéletesen készületlenül talált, de még mielõtt válaszolhattam volna, Baskerville megragadta kezemet, és szívélyesen megszorongatta.
- Hát ez igazán kedves meglepetés, doktor Watson - mondta.
- Maga tudja, hogy állnak a dolgok körülöttem, és éppúgy ismeri a históriát, akár én.
Ha igazán lejön velem Baskerville Hallba, hogy mellettem legyen, sose felejtem el magának.
Vonzott a kaland is, szó se róla, de talán még ennél is meggyõzõbben hatottak rám Holmes dicsérõ szavai meg az a buzgalom, amellyel Sir Henry azonnal társává avatott.
- Örömmel megyek, persze - bólintottam.
- Okosabban úgysem tudnám eltölteni az idõmet.
- És pontos jelentéseket kérek - mondta Holmes.
- Ha majd jön a kifejlet, márpedig elõbb-utóbb el fog jönni, pontos utasításokat adok.
Gondolom, szombatig elég az idõ, hogy összekészüljenek.
- Doktor Watsonnak is megfelel ez az idõpont?
- Hogyne, persze.
- Akkor hát szombaton, hacsak közben másként nem határozok, találkozunk Paddington állomáson, a tízharmincas vonatnál.
Éppen felálltunk, hogy induljunk, amikor Baskerville felkiáltott örömében, majd lehajolt, s a szoba egyik sarkából, a szekrényke alól elõhúzott egy fél pár barna cipõt.
- Az eltûnt cipõm! - kiáltotta.
- Minden problémánk ilyen könnyen leljen megoldást - mondta Sherlock Holmes.
- De hát én nem értem - jegyezte meg doktor Mortimer.
- Ebéd elõtt a lehetõ legalaposabban átkutattam a szobát.
- Én magam is - mondta Baskerville.
- A legkisebb zugot is megnéztem.
- Biztos még nem volt itt a cipõ.
- Ez esetben csak a pincér tehette ide, míg ebédeltünk.
Rögtön hívatták a németet, de ez bevallotta, hogy mit sem tud a dologról, és hogy tudakozódása is teljesen eredménytelen maradt.
Megint csak gyarapodott tehát a szakadatlan, látszólag értelmetlen apró rejtélyek száma, amelyek oly gyorsan követték egymást.
Ha eltekintünk Sir Charles elhalálozásának vérfagyasztó körülményeitõl, két napon belül egész sor megmagyarázhatatlan esemény tanúi lehettünk: újságcikkbõl kivágott levelet küldött valaki, fekete szakállas spiclit láttunk a fiákerben, eltûnt egy új barna cipõ, elloptak egy használt fekete bocskort, bár a barna utóbb megkerült.
Holmes hallgatagon ült a kocsiban, mialatt a Baker Streetre hajtattunk, s összehúzott szemöldökérõl és elgondolkodó arcáról lerítt, hogy - akárcsak én - azon töri a fejét, miként tudná valamiféle egységbe foglalni e különös és látszatra össze sem függõ epizódokat.
Egész délután, sõt még este is dohányfüstbe burkolózva ücsörgött és töprengett.
Éppen vacsorához akartunk ülni, amikor két távirat érkezett.
Az egyiknek ez volt a szövege:
Most értesültem, hogy Barrymore a kastélyban tartózkodik.
Baskerville.
A másodiknak meg:
Utasítása szerint huszonhárom hotelt végigjártam, sajnos, Times nem került elõ.
Cartwright.
- Két nyom, amely nem vezet sehová, Watson.
Nincs izgalmasabb, mint mikor egy nyomozásban minden összeesküszik az ember ellen.
Új irányban kell tapogatóznunk.
- Még hátravan a kocsihajtó.
- Ez az.
Már táviratoztam a nyilvántartóba, hogy közöljék a nevét és a címét.
Nem csodálnám, ha a válasz máris itt volna.
A csöngetés többet ígért, mint egyszerû választ, ugyanis miután kinyílt az ajtó, egy meglehetõsen durva külsejû fickó lépett be rajta - nyilván maga a fiákeres.
- Mondták a központban, hogy egy úr kereste ebbõl a házból a 2704-est!
Hét éve hajtom ezt a kocsit, de eddig még nem panaszkodott senki se.
Egyenest idejöttem az állomásból. Mondják a szemembe, ha bajuk van velem, hadd halljam!
- Higgye el, jó ember, nekem az égvilágon semmi bajom magával - mondta Holmes.
- Ellenkezõleg. Tíz shilling üti most mindjárt a tenyerét, csak válaszoljon szépen a kérdéseimre.
- Ez már más! Úgy látszik, mégis jó napom van - felelte vigyorogva a fiákeres.
- Mit akar tudni, uram?
- Elõször is azt akarom tudni, mi a neve és hol lakik, hogy szükség esetén megint megtalálhassam.
- A nevem John Clayton, Turpey Street 3. alatt lakom, a Borough-nál, a kocsim meg a Shipley-féle kocsma udvarán állomásozik, a Waterloo pályaudvar mellett.
Holmes felírta, amit az ember mondott.
- Na akkor, Clayton, mondja el nekem, mit tud arról az utasáról, akivel ma délelõtt tízkor idejött. Az utas elõbb ezt a házat figyelte, aztán meg két úriembert követett lefelé a Regent Streeten.
Az ember meglepve és kicsit megzavarodva kapta föl a fejét.
- Hát úgy látom, nemigen hadoválhatok én itten, mert maga úgyis mindent tud - mondta.
- Az igazat megvallva, az az úriember azt mondta, hogy detektív, és hogy egy szót se szóljak felõle senki fiának.
- Édes barátom, ez egy nagyon komoly ügy, amirõl itt szó van, és könnyen megütheti a bokáját, ha titkolódzik nekem.
Szóval azt mondta az utasa, hogy detektív?
- Igen, azt mondta.
- Mikor mondta ezt?
- Amikor elment.
- Mást nem mondott?
- Mondta a nevét is.
Holmes diadalmas pillantást vetett rám.
- Ejha! Tényleg? Szóval mondta a nevét is?
Ezt a szemtelenséget!
És mit mondott, hogy hívják?
- Azt mondta - felelte a fiákeres -, hogy Sherlock Holmesnak hívják.
Sose láttam még ennyire megütõdni Holmest egy fiákeres feleletétõl.
Egy pillanatig szóhoz sem jutott a megdöbbenéstõl.
Aztán harsány nevetésben tört ki.
- Mesteri, Watson! El kell ismerni, hogy mesteri - mondta.
- A döfés gyors volt, és ül is. Magam sem csinálhattam volna jobban.
Nincs mese, ez gól, kár tagadni.
Szóval Sherlock Holmesnak hívják, he?!
- Igen, uram, ezt a nevet mondta az úriember.
- Kitûnõ, öregem.
Most már csak azt mondja meg, hol szedte föl, és mi történt késõbb?
- Fél tízkor állított meg a Trafalgar Square-en.
Azt mondta, hogy detektív, és hogy két guinea-t kapok, ha egész nap azt teszem, amit parancsol, és ha soha semmit sem kérdezek.
Örömmel álltam kötélnek.
Elõször a Hotel Northumberland elé hajtottunk, és ott vártunk, amíg ki nem jött két úr, és kocsiba nem szálltak.
A kocsijukat egészen addig követtük, míg itt valahol meg nem állt.
- Vagyis az ajtóm elõtt - mondta Holmes.
- Hát ebben már nem vagyok biztos, de annyit mondhatok, hogy az utasom tudta, hol van.
Mi körülbelül, az utca feléig jöttünk, és ott vártunk másfél órát.
Ezután a két úr gyalog elibénk vágott, mi meg követtük õket végig a Baker Streeten, meg tovább.
- Igen - mondta Holmes. - Ezt tudom.
- Lementünk egészen a Regent Street háromnegyedéig.
Akkor az úr fölcsapta a tetõt, és rám ordított, hogy hajtsak egyenesen a Waterloo pályaudvarra, mégpedig olyan gyorsan, ahogy csak tudok.
Jól meglegyintettem a pejkót, ott is termettünk hamarosan, nem került tíz percbe se.
Akkor az úr szemrebbenés nélkül megfizette a két guinea-t, és rögtön bement az állomásépületbe.
De még mielõtt végleg otthagyott volna, ezt mondta: "Talán érdekli magát, hogy az utasa Mister Sherlock Holmes volt."
Innen tudom a nevét.
- Értem.
És többé nem látta?
- Miután bement az állomásba, többé nem.
- Na és hogyan írná le a külsejét ennek a Mister Sherlock Holmesnak?
A fiákeres megvakarta a fejét.
- Õszintén megvallva, nem olyan úr volt, akit könnyû leírni.
Hát olyan jó negyvenévesnek gondolom, középmagas volt, két vagy három hüvelykkel alacsonyabb, mint ön, uram.
Ruhája után igen finom uraság lehetett, fekete szakálla volt, egyenesre vágva, meg halovány arca.
Többet igazán nem tudok mondani róla, uram.
- Mi volt a szeme színe?
- Errõl nem tudok semmit. Nem figyeltem.
- Semmi másra nem emlékszik?
- Nem uram, semmi másra.
- Na jól van, akkor itt a tíz shilling.
És ha hoz még valami használható információt, még egyet kap.
Jó éjszakát!
- Önnek is jó éjszakát, uram, és köszönöm.
John Clayton vigyorogva távozott. Holmes pedig vállvonogatva és bánatos mosollyal az arcán szólalt meg újra.
- Megette a fene a harmadik nyomot is? Ott vagyunk, ahol voltunk - mondta.
- A csavaros eszû gazemberét!
Tudta, hol lakunk, tudta, hogy Sir Henry Baskerville hozzám fordult tanácsért, egybõl kiszúrt a Regent Streeten, föltételezte, hogy megjegyeztem "a kocsi számát, és hogy kezembe kaparintom a fiákerest, és akkor még ráadásul pimaszul üzenget is.
No, Watson, emberünkre akadtunk! Nem verébre lövünk ágyúval.
Londonban mattoltak meg, nem akárhol.
Csak azt kívánhatom, hogy magának Devonban több szerencséje legyen.
De valami azért csak aggaszt.
- Mégpedig?
- Hogy oda kell küldenem.
Csúnya egy história ez, Watson, nagyon csúnya és veszélyes história. Minél jobban ismerem, annál kevésbé tetszik.
Nevessen csak, barátom, de higgye el, nagyon örülnék, ha már újra itthon látnám épségben a Baker Streeten.
6.
BASKERVILLE HALL
Sir Henry Baskerville és doktor Mortimer a kitûzött napon valóban útra készen állottak, és ahogy megbeszéltük, el is indultunk Devonba.
Sherlock Holmes kikísért az állomásra, s utoljára még néhány instrukcióval és tanáccsal is ellátott.
- Semmiféle elméletemmel vagy sejtésemmel nem szeretném befolyásolni magát, Watson - mondotta. - Az a kívánságom, hogy a lehetõ legõszintébben, csupán a tényekrõl tudósítson. Az elméletet bízza rám.
- Miféle tények érdeklik? - kérdeztem.
- Minden, aminek bármiféle kapcsolata lehet az üggyel. Még akkor is, ha ez a kapcsolat csupán közvetett? Különösen érdekelne a fiatal Baskerville és szomszédainak viszonya, ezenfelül minden friss részlet, amit csak megtudhat Sir Charles haláláról.
Jómagam is utánanéztem az utóbbi napokban néhány dolognak, de attól tartok, nem mentem sokra.
Egy valami biztosnak tûnik, mégpedig, hogy a következõ örökös, Mister James Desmond igen szeretetreméltó öregúr, tõle nemigen indulhatott ki semmi.
Meggyõzõdésem, hogy teljességgel ki kell hagyni a gyanúsítható személyek körébõl.
Maradnak tehát azok, akik e pillanatban valóban környezetét alkotják odalent a lápon Sir Henry Baskerville-nek.
- Nem volna helyes, ha rögtön megszabadulnánk a Barrymore házaspártól?
- A világért se! Dehogy!
Ennél nagyobb baklövést el sem követhetnénk.
Ha ártatlanok, elbocsátásuk igazságtalan volna, ha meg mégis bûnösök, mi magunk játszanánk el annak a lehetõségét, hogy valaha is tetten érjük õket.
Nem, nem! Szó sincs róla! Csupán annyit tehetünk, hogy a gyanúsítottak listájára vesszük õket.
Ha jól emlékszem, van egy istállószolga is a kastélyban.
Ezenkívül ott van két lápvidéki farmer.
Ott van barátunk, doktor Mortimer, akit én tökéletesen megbízhatónak tartok, és ott van a felesége, akirõl semmit sem tudunk.
Hátravan még ez a természettudós, ez a Stapleton, nem számítva a húgát, akirõl azt mondják, hogy igen szemrevaló ifjú hölgy.
Na és ne feledkezzünk meg persze a Lafter Hall-beli Mister Franklandrõl sem, aki ugyancsak ismeretlen számunkra, ezenkívül egy vagy két további szomszédról.
Mindezeket az embereket alaposan szemügyre kell vennie.
- Amit tehetek, megteszem, ez biztos.
- Fegyvere van, ugye?
- Igen, én is úgy gondoltam, hogy viszek fegyvert magammal.
- Nagyon helyes!
A revolverét mindig tartsa magánál, éjjel-nappal. És sose felejtse el a szükséges óvintézkedéseket.
Barátaim már lefoglaltak egy elsõ osztályú fülkét, és a peronon vártak ránk.
- Nem, semmi újság - mondta doktor Mortimer Holmes kérdésére -, arra az egyre esküdni merek, hogy az utóbbi két nap folyamán nem követtek bennünket.
Ha a városban jártunk, mindig alaposan körülnéztünk, senki sem kerülhette volna el a figyelmünket.
- Ha jól sejtem, mindig együtt mentek ki, igaz?
- A tegnap délután kivételével.
Ha Londonba jövök, rendszerint egy napot kizárólag szórakozással töltök, ez alkalommal az orvosi egyetem múzeumát látogattam meg.
- Én meg a sétálókat nézegettem a parkban - mondta Baskerville -, de nem volt semmi baj, igazán.
- Mégsem volt okos, amit csináltak - mondta Holmes fejcsóválva. Szemében rosszallás tükrözõdött.
- Nagyon kérem, Sir Henry, ne járjon egyedül.
Szomorú következményei lehetnek, ha nem hallgat rám.
Megkerült a másik cipõ?
- Nem, végleg eltûnt.
- Hm.
Hát ez érdekes.
Na akkor isten áldja magukat! - tette hozzá, amikor a vonat lassan megindult, hogy kigördüljön a pályaudvarról.
- Egy mondatot sose feledjen, kedves Sir Henry, amelyet doktor Mortimer olvasott fel nekünk ebbõl a különös, régi iratból. Az éjszaka óráiban, amikor ott a gonosz uralkodik, ne tegye lábát a lápvidékre!
Mikor már jó messze voltunk, még visszanéztem a peron irányába, s még mindig ott láttam Holmes magas, szikár alakját, amint mozdulatlanul állt, s utánunk bámult.
Az utat remek tempóban tettük meg, és jól is éreztük magunkat. Az idõt azzal töltöttem, hogy igyekeztem közelebbrõl megismerkedni két útitársammal, ezenkívül sokat játszottam doktor Mortimer spanieljével.
Alig néhány óra múlva a talaj barna színe vörösre váltott, a téglaépületek helyét gránitból rakott házak foglalták el, piros tehenek legeltek az élõ sövénnyel felszabdalt réteken, melyeknek selymes füve és dús növényzete kellemes, bár kissé talán túl nedves klímáról tanúskodott.
Az ifjú Baskerville kíváncsian nézelõdött az ablaknál, és örömében felkiáltott, valahányszor szeme elé - tárult a devoni táj egy-egy jellegzetessége.
- Jókora darabot bejártam a világból, doktor Watson, mióta elmentem innen - mondta -, de ilyen táj nincs sehol.
- Még nem találkoztam devoni emberrel, aki ne ugyanígy beszélt volna a megyéjérõl - jegyeztem meg.
- Ez persze nemcsak a táj miatt van így, hanem az idevalók miatt is - mondta doktor Mortimer.
- Csak rá kell nézni barátunkra, s rögtön látni, hogy kerek kelta feje van, telve lelkesedéssel és ragaszkodással.
Szegény Sir Charles-nak volt ritka szép koponyája, félig gaël, félig meg ibér jelleggel.
Nagyon fiatal volt, ugye, amikor utoljára látta Baskerville Hallt?
- Nem sokkal múltam tízéves, amikor meghalt apám.
A Hallt azonban nem láttam soha, mert egy kis nyaralóban éltünk a déli parton.
Tekintve, hogy ezután rögtön Amerikába költöztem a család egy barátjához, elhiheti, hogy nekem éppoly újság az egész, mint doktor Watsonnak, és már alig várom, hogy megpillanthassam a lápvidéket.
- Igazán?
Hát akkor könnyen teljesülhet a kívánsága, ugyanis innen már látni - mondta doktor Mortimer, s kimutatott a fülke ablakán.
Túl a mezõk zöld négyszögein, egy elterpeszkedõ erdõsáv mögött szürke, komor hangulatot árasztó dombvidék vonult a messzeségben. Különös, elmosódott, szaggatott sziklasor koronázta: olyan volt, mint valami fantasztikus, álombeli táj.
Baskerville sokáig, lenyûgözve bámulta. Megpróbáltam kiolvasni elmerült arcából, mit jelent számára szülõföldjének megpillantása, amelyet már el sem lehetett képzelni a Baskerville-ek nélkül.
Ahogy itt ült, tweedruhájában, amerikai kiejtésével, egy prózai vasúti fülke egyik sarkában, barna, értelmes arcát szemlélve most éreztem meg igazán, hogy mennyire hamisítatlan leszármazottja szenvedélyes, lobogó s tettre kész õseinek.
Vastag szemöldöke erõrõl tanúskodott, ideges orrcimpái érzékenységet árultak el, nagy barna szemébõl pedig csak úgy sugárzott a büszkeség.
Ha valóban igaz, hogy ezen az istenverte lápvidéken nehéz és veszedelmes próba vár ránk, akkor - gondoltam - e kalandhoz nem is kívánhattam volna derekabb társat magamnak.
A vonat befutott egy kis állomásra, s mi kiszálltunk.
Az "indóház" mögött, az alacsony, fehér kerítés tõszomszédságában nyitott hintó várakozott; eléje rövid lábú parasztlovakat fogtak.
Megérkezésünk szemmel láthatóan eseményszámba ment, ami abból is kitetszett, hogy az állomásfõnök és a hordárok versengve cipelték ki poggyászunkat.
Aranyos, egyszerû vidéki hely, gondoltam magamban. Annál jobban meglepett, amikor észrevettem, hogy a kijáratnál két marcona külsejû, sötét egyenruhás férfi áll. Rövid csövû puskájukra támaszkodtak, s alaposan szemügyre vettek bennünket, mialatt elhaladtunk elõttük.
A kocsis - viharvert arcú, összeaszott, apró termetû figura - tisztelgett Sir Henrynek, s néhány pillanat múlva már ott száguldottunk a széles, fehér úton.
Az utat dimbes-dombos legelõk szegélyezték, kontyos öreg házak kukucskáltak elõ sûrû, zöld lombok közül, de a békés, napsütötte táj mögött a késõ délutáni égboltra rajzolódva sötét mementóként kísértett a lápvidék komor vonulata, amelyet éles fogak módjára szaggattak darabokra a hátborzongató sziklák.
A hintó most hirtelen befordult, s rágördült egy felfelé kanyargó, mély, kerék koptatta földútra. A csapást kétoldalt magas part szegélyezte, amelyet nedves moha és húsos levelû aljnövényzet borított.
Aranyszínû páfrány és színjátszó szederbogyó csillant meg itt is, ott is a lemenõ nap fényében.
Szüntelenül fölfelé kaptatva, áthaladtunk egy keskeny kõhídon, majd csevegõ patak mentén folytattuk utunkat. Az ér vize sebesen, habos forgókat hagyva maga után siklott lefelé a nagy, szürke kövek között.
Az út s a patak medre egy cserrel és fenyõvel sûrûn megtûzdelt völgyben kígyózott fölfelé.
Baskerville minden egyes fordulónál felkiáltott a gyönyörûségtõl. Kíváncsian nézelõdött, és ki nem fogyott volna a kérdésekbõl.
Számára minden gyönyörûnek tûnt, de én valahogy szomorúságot éreztem ki ebbõl a tájból, amely oly világosan magán viselte már a természet õszi haldoklásának nyomait.
A földutat sárga levelek fedték, s ahogy áthaladtunk rajtuk, felkavarodtak a magasba, s körültáncoltak bennünket.
A kerékcsattogás is elhalt, amint áthajtottunk az avaron. A természet nem valami nagylelkû. Virágszõnyeg helyett rothadást terít a hazatérõ Baskerville lába elé!
- Ejha! - kiáltott fel doktor Mortimer. - Hát ez meg micsoda?
Meredek hangafüves domb - a lápvidék elõhírnöke - magasodott elõttünk.
Tetején, mintha odaöntötték volna, szoborszerû lovas katona állt sötéten és szigorúan, kezében lövésre kész puska.
Az utat vigyázta, amelyen jöttünk.
- Hát ez meg micsoda, Perkins? - kérdezte Mortimer.
Kocsisunk hátrafordult ülésén.
- Megszökött egy fegyenc a dartmoori börtönbõl, uram.
Már három napja szökésben van, és az õrök minden utat és állomást figyelnek, de eddig még nem akadtak nyomára.
Az is biztos, hogy a parasztok errefelé nemigen örülnek a dolognak.
- Hm! Pedig ha jól tudom, ilyen esetben öt fontot kap a nyomravezetõ.
- Ez így van, uram, de mi az az öt font ahhoz az eshetõséghez képest, hogy könnyen elvághatják az ember torkát!
Mert tetszik tudni, nem ám közönséges fegyencrõl van szó!
Ez a szökevény nem riad vissza semmitõl!
- Miért? Hát ki az?
- Selden, a nottinghilli gyilkos.
Az esetre jól emlékeztem, hiszen annak idején Holmest is foglalkoztatta. A gyilkos minden tettét féktelen vadság és brutalitás jellemezte.
A halálbüntetés megváltoztatását az indokolta, hogy a tettes elmeállapotát illetõen erõs kétségek merültek fel, olyannyira zabolátlan volt a magatartása.
Hintónk eközben fölért egy emelkedõ tetejére, és ekkor elénk tárult teljes kiterjedésében a hatalmas lápvidék, amelyet szél koptatta, kopár kõhányások és jellegzetes, cukorsüveg alakú sziklák tarkítottak.
Hideg szélroham süvített szembe: beleborzongtunk.
Valahol itt, ezen az elátkozott fennsíkon lapul tehát a gonosztevõ, megbújva, mint vad a barlangjában, s tele gyûlölettel az emberi faj iránt, amely kivetette magából.
Mintha csak ez hiányzott volna a hideg szél és a sötétedõ égbolt mellé, hogy teljessé tegye a holt pusztaság képét.
A látványra még Baskerville is elnémult, és összehúzta magán felöltõjét.
A termékeny lapályt ezzel végleg elhagytuk, ott volt mögöttünk és alattunk.
Most visszanéztünk rá: a lemenõ nap ferde sugarai aranyló szalaggá varázsolták a patakokat, és meg-megcsillantak a frissen szántott vörös talajon és az erdõk széles sávjain.
Az út barnászölden kacskaringózott elõttünk; ormótlan kövek szegélyezték, s mind kietlenebbé és vadabbá vált.
Nagy néha elhaladtunk egy-egy lápvidéki parasztház mellett; tömör, csupa kõépületek ezek, melyeknek sivárságát még repkény sem enyhíti.
Hirtelen öblös, csésze formájú völgybe tekintettünk, amely tele volt szórva csenevész tölgyekkel és fenyõkkel. A fákat látnivalóan hosszú évek viharai satnyították girbegurbává.
Közülük két magas, karcsú torony nyúlt ki.
A kocsis a tornyok felé bökött ostorával.
- Az ott Baskerville Hall - mondta.
Baskerville Hall gazdája felugrott, s kipirult orcával és ragyogó szemmel bámulta az elébe táruló látványt.
Néhány perc múlva el is értük a fõkaput; rácsozata mesébe illõ fonadéka volt a kovácsoltvas rudaknak. A kaput kétoldalt ódon, penészfoltos oszlopok szegélyezték, fölöttük egy-egy vadkanfõ - a Baskerville-ek családi címere.
A porta maga nem volt több fekete gránittömbök és csupasz, elõmeredõ gerendák halmazánál, de vele szemben már ott állt egy új, még befejezetlen épület, Sir Charles Dél-Afrikában szerzett aranyainak elsõ gyümölcse.
A kapun át széles kerti útra jutottunk. A kerekek itt ismét faleveleken gördültek tova, az öreg fák pedig oly szorosan karolták össze fejünk felett ágaikat, hogy úgy tûnt, alagútban járunk.
Baskerville megborzongott, ahogy végignézett a hosszú, sötét sétányon: végében kísértetiesen derengett fel a kastély tömege.
- Ez az? - suttogta.
- Nem, nem, a tiszafa-allé a túlsó oldalon van.
Az ifjú komor képpel tekintett körül.
- Nem csodálom, hogy a bácsikám úgy érezte, ezen a helyen elõbb-utóbb baj éri - mondta.
- Szinte belefagy a lélek az emberbe.
Fél éven belül egy sor villanylámpát szereltetek ide, és ha majd egy ezres izzó ég a bejárat elõtt, rá sem fognak ismerni!
Az út széles gyepszõnyegbe torkollott, s ekkor elénk tárult a kastély.
Az egyre csökkenõ fényben annyit még megfigyelhettem, hogy a centrumot tömör épületcsoport alkotta, innen nyílt a kapucsarnok.
A kastély homlokzatát teljesen elborította a repkény, sötét fátylát csupán az ablakok és a címerek foltjai bontották meg.
A központi épülettömbbõl emelkedett ki az ódon, mellvédes toronypár, számtalan lõrésével.
Jobbról és balról már újabb keletû, fekete gránit épületszárnyak csatlakoztak hozzájuk.
A kõrácsos ablakon át sejtelmes fény szivárgott elõ, s a magas kéményekbõl, amelyek meredek nyeregtetõn ültek, vékonyka füstszalag kígyózott sötéten az égre.
- Isten hozta, Sir Henry!
Isten hozta Baskerville Hallban!
Magas férfi lépett elõ a kapucsarnok sötétjébõl, s kinyitotta a kocsiajtót.
Az elõszivárgó sárga fényben nõi alak kontúrjai rajzolódtak ki.
A nõ most elõrelépett, és segített a férfinak a poggyász leszedésében.
- Ugye, nem bánja, hogy egyenesen hazavitetem magamat, Sir Henry? - kérdezte Dr. Mortimer.
- A feleségem már vár.
- Hát nem marad itt, hogy velünk vacsorázzék?
- Nem. Sajnos, mennem kell.
Valószínûleg vár valami munka is.
Szívesen maradnék, hogy megmutassam a házat, de hát itt van Barrymore, aki mégiscsak jobb kalauza lesz.
Viszontlátásra! Kérem, nyugodtan küldjön csak értem bármikor, akár éjjel is, ha úgy érzi, hogy szolgálatára lehetek.
A kocsizörgés lassan elhalt az úton, mi pedig Sir Henryvel beléptünk a kastélyba. A kapu nagyot dörrenve csapódott be mögöttünk.
Gyönyörû helyiség volt, ahol álltunk; hatalmas és elõkelõ. A mennyezetet súlyos szálfákból rakott s az idõtõl feketére érett tölgyfa gerendázat tartotta.
A terjedelmes, ódivatú kandallóban, finom mívû vasrács mögött lángoló fahasábok pattogtak.
A hosszú kocsiúttól meggémberedett kezünket odatartottuk a tûz elé.
Aztán sorra megbámultuk a magas, karcsú, festett üvegû ablakokat, a tölgyfa borítást, a falon függõ szarvasagancsokat és címereket: mindez nyomasztó balsejtelmet árasztva tûnt szemünkbe az egyetlen lámpa tompa világánál.
- Épp ilyennek képzeltem - mondta Sir Henry.
- Hát nem olyan, mint egy igazi családi fészek?
Ha arra gondolok, hogy családom ebben az épületben él félezer esztendõ óta, akaratlanul is elfog az ünnepélyesség.
Kisfiús lelkesedés ragyogott fel Baskerville napszítta arcán, amint körültekintett a helyiségben.
A fény épp oda hullott, ahol állt, a falakon azonban megnyúlt árnyékok sötétlettek, s úgy függtek feje fölött, mint valami fekete baldachin.
Barrymore, aki közben fölvitte szobánkba poggyászunkat, most ismét megjelent.
A tanult szolga ereszkedett tartásával állott elõttünk.
Egyáltalán nem közönséges külsejû, magas, jóképû férfi volt, egyenesre nyírott fekete szakállt viselt, sápadtsága választékossá tette arckifejezését.
- Parancsolja, uram, hogy azonnal felszolgáljuk a vacsorát?
- Készen van?
- Néhány percen belül elkészül, uram.
A szobájukban meleg víz várja az urakat.
Feleségemmel együtt nagyon boldogok leszünk, Sir Henry, ha addig is szolgálatára lehetünk, míg új személyzet nem érkezik. Talán nem tévedek, ha azt gondolom, hogy az adott körülmények között feltétlenül növelni kellene az alkalmazottak számát.
- Miféle körülményekrõl beszél?
- Csupán annyit jegyeznék meg, uram, hogy Sir Charles meglehetõsen visszavonult életet élt, s mi ketten is meg tudtunk felelni minden kívánságának.
Ön természetesen társaságot akar majd látni maga körül, s ennek megfelelõen kell átszerveznie egész háztartását.
- Azt akarja mondani ezzel, hogy maguk ketten fölmondanak?
- Föltéve, ha ez önnek, uram, nem okoz kényelmetlenséget.
- De hát a maga családja, ha jól tudom, több nemzedéken keresztül szolgálta a Baskerville-eket!
Igazán nem szeretném azzal kezdeni itteni életemet, hogy véget vessek egy tradíciónak!
Úgy tetszett, a komornyik fehér arcán átsuhant valamiféle indulat.
- Tökéletesen megértem, uram, és feleségem hasonlóképp.
De az igazat megvallva, mindketten túlságosan megszerettük Sir Charlest, halála csapásként ért bennünket, és a környezet itt folyton rá emlékeztet.
Tartok tõle, hogy már soha nem éreznénk jól magunkat Baskerville Hallban.
- De hát mégis, mihez akarnak kezdeni?
- Szinte biztos vagyok benne, uram, hogy majd sikerül nyélbe ütnünk valamilyen üzleti vállalkozást.
Ehhez Sir Charles nagylelkûsége révén megvan a pénzünk is.
Most pedig, uraim, talán megengedik, hogy fölvezessem önöket szobájukba.
Az ódon terem emeleti részén balusztrádos karzat futott körül, ahová kettõs feljárat vezetett.
Innen mint központtól jobbra és balra, az épület teljes hosszában egy-egy szinte végeláthatatlan folyosó nyúlt ki. A folyosókon helyezkedtek el a hálószobák.
Az enyém ugyanabban a szárnyban volt, mint Sir Henryé, csaknem közvetlenül az övé mellett.
A szobák jóval késõbb épülhettek, mint a ház középsõ traktusa, és a világos tapéta, a számtalan gyertya jótékonyan járult hozzá, hogy megszabaduljak a nyomasztó benyomástól, amely érkezésünkkor hatalmába kerített.
Az ebédlõ azonban, amely szintén a nagyterembõl nyílt, megint csak tele volt árnnyal és melankóliával.
Hosszú helyiség volt ez, s lépcsõfeljáró választotta ketté. A dobogón szokott ülni a család, az alacsonyabb részen a személyzet.
A terem végében, az erre a célra épített karzaton énekeltek valamikor a dalnokok.
Fejünk felett fekete gerendák húzódtak, befüstölt mennyezet sötétlett köztük.
Eszembe jutott, mennyire másképp, mennyivel szelídebben festhetett mindez valamely régi-régi, színesen kavargó, zajos mulatság közepette, lobogó fáklyák fényében. De most, hogy két fekete ruhás úriember ült az asztalnál, egyetlen ernyõs lámpa világítása mellett, óhatatlanul suttogóra vált a hang, s eltûnt a kedv.
A falról, az Erzsébet kori lovagtól kezdve a Regency arszlánjáig, õsök fakó, kosztümös sora bámult le ránk: néma jelenlétükkel szinte megdermesztettek bennünket.
Alig szóltunk egymáshoz, s ami engem illet, õszintén örültem, amikor bevégzõdött a vacsora, s végre átvonulhattunk a modernül berendezett biliárdterembe, és rágyújthattunk.
- Szavamra, nem valami szívderítõ hely ez - mondta Sir Henry.
- Szent igaz, hogy hozzá lehet szokni idõvel, de egyelõre sehogy sem érzem itthon magam.
Csöppet sem csodálkozom, hogy nagybácsim kissé bogaras lett itt. Hogy valaki egyedül éljen egy ilyen házban!
Na de mindegy, ha nem bánja, korán fekszünk ma este, reggelre talán már szebb színben látjuk a világot.
Mielõtt lepihentem volna, félrehúztam a függönyöket, és kibámultam az ablakon.
Az ablak a bejárat elõtt elterülõ pázsitra nyílt.
A pázsit mögött két sûrû fasor suhogott és hajlongott a feltámadt szélben.
A rohanó felhõk mögül elõtörtek a félhold sugarai.
Hideg fényében jól láttam a sziklák szaggatott vonulatát és a fák mögött a kísérteties lápvidék messze húzódó platóját.
Berántottam a függönyt, utolsó benyomásom tökéletesen méltó volt az eddigiekhez.
Mégsem ez volt az utolsó élményem.
Noha fáradt voltam, sokáig ébren hánykolódtam helyemen. Megpróbáltam elaludni. Hiába?
A távolból negyedóránként ide hangzott egy óra ütése, máskülönben halálos csend honolt az épületben.
Ám ekkor hirtelen, az éjszaka kellõs közepén, zajt hallottam, világos, átható és félreérthetetlen zajt.
Egy asszony sírt valahol; fojtottan, levegõ után kapkodva zokogott, mint akit féktelen bánat gyötör.
Felültem az ágyban, és füleltem.
A zaj nem jöhetett túl messzirõl, a nõnek valahol a házban kellett lennie.
Vagy félórán át feszült idegekkel vártam, de más hang nem hallatszott többé, csak az óra ütése és a repkény leveleinek zizegése.
7.
A "CSENDES FÉSZEK" LAKÓI
Csakugyan, a reggel friss szépsége mintha elfújta volna kellemetlen érzéseinket s a nyomasztó benyomást, amely Baskerville Hallba érkezésünkkor telepedett lelkünkre.
Ahogy Sir Henryvel ott ültünk a reggelizõasztalnál, a napsugár csak úgy áradt befelé a karcsú, kõcsipkés ablakokon, s amint átsütött a berakott címereken, színes foltokkal tarkította a helyiséget.
A sötét falborítás bronzként vöröslött az aranyló sugarak özönében, s bizony nehéz volt elhinni, hogy ugyanez a terem tett oly borongóssá bennünket elõzõ este.
- Az az érzésem, hogy mi vagyunk a hibásak, s nem a ház - jegyezte meg a baronet -, az úttól holtra fáradtunk, a kocsizástól agyondermedtünk, érthetõ, hogy lehangolónak láttuk.
Most, hogy kipihentük magunkat, minden rendben van megint.
- Persze, azért nem minden volt csupán képzelõdés - feleltem -, például nem hallott valamit, kedves Sir Henry? Mintha egy asszony zokogott volna az éjszakában!
- Hát ez érdekes, mert félálomban valóban hallottam valami ilyesmit, legalábbis azt hiszem.
Jó ideig vártam, de mert abbamaradt, azt hittem, csak álom volt.
- Én egész jól hallottam, és biztos vagyok benne, hogy egy nõ sírt valahol.
- Na akkor ezt most rögtön meg is kérdezzük!
Sir Henry csengetett Barrymore-nak, és megkérdezte tõle, mivel magyarázza élményünket.
Úgy vettem észre, hogy a komornyik sápadt arca egy fokkal fehérebbre vált, mialatt gazdája szavaira figyelt.
- A házban csak két nõ lakik, Sir Henry - válaszolta.
- Az egyik a mosónõ, akinek az épület túlsó szárnyában van a hálószobája.
A másik nõ a feleségem, és biztosíthatom, hogy õ nem okozhatta a zajt.
Barrymore hazudott, amikor ezt mondta. Reggeli után ugyanis egészen véletlenül találkoztam a hosszú folyosón az asszonnyal. A nap éppen megvilágította az arcát.
Barrymore felesége nagy termetû, nyugodt kedélyû, durva vonású nõ volt, szigorú, nagy önuralmat eláruló vonással szája körül.
Beszédes szemei azonban vörösek voltak, és dagadt könnyzacskók mögül tekintettek rám.
Mégis õ sírt az éjszakában, és ezt férjének is tudnia kellett!
De Barrymore inkább vállalta a leleplezést, s az ellenkezõjét állította.
Miért hazudott Barrymore?
S miért sírt oly keservesen az asszony?
A rejtély egyre csak szaporodott e körül a halvány arcú, jóképû, szakállas férfi körül.
Hiszen õ volt, aki elsõnek fedezte fel Sir Charles holttestét. S csak az õ elmondása alapján ismerjük a körülményeket, amelyek megelõzték az öregúr halálát.
Lehetséges, hogy mégis Barrymore-t láttuk a Regent Streeten a fiákerben?
A szakáll például könnyen lehetne ugyanaz.
A fiákeres ugyan alacsonyabbnak mondta emberünket, de hát tévedhetett is.
Hogyan lehetne tisztázni ezt - a dolgot?
Elsõ teendõm az volna, hogy felkeressem a grimpeni postamestert, s megtudjam tõle, hogy a próbatáviratot valóban magának Barrymore-nak adták-e át.
Attól függõen, milyen választ kapok, máris küldhetnék valami támpontot Holmesnak.
Sir Henry reggeli után okmányaiba mélyedt, így hát semmi akadálya sem volt a kirándulásnak.
A kellemes sétaút, amelyet ez alkalommal megtettem, négy mérföldön át vezetett a lápvidék szélén egy szürke kis falucskáig. A házak között volt két nagyobb is. Az egyik, mint késõbb kiderült, a fogadó volt, a másik meg doktor Mortimer otthona.
A postamester, aki a helység szatócsaként is mûködött, világosan emlékezett a táviratra.
- Hogyne emlékeznék, uram! - készségeskedett. - Az utasításnak megfelelõen Mister Barrymore saját kezébe kézbesítettem.
- Ki kézbesítette?
- A fiacskám.
James, ugye te vitted ki azt a táviratot múlt héten Mister Barrymore-nak a kastélyba, igaz?
- Én hát, papa!
- Saját kezébe adtad? - kérdeztem.
- Hát izé. Nem tudtam a saját kezébe adni, mert éppen fenn volt a padláson. Mrs. Barrymore-nak adtam, aki megígérte, hogy azonnal beviszi a férjének.
- S láttad Mr. Barrymore-t?
- Nem, uram, hiszen mondom, hogy a padláson volt!
- Ha nem láttad, honnan tudod, hogy a padláson volt?
- A feleségének illik tudnia, hol van - bizonykodott a postamester.
- Nem kapta meg a táviratot Mr. Barrymore?
Mert ha nem, neki magának kell panaszt tennie.
Nem akartam tovább erõltetni a dolgot, de már ennyibõl is kiviláglott, hogy Holmes agyafúrtsága ellenére sem lehetünk biztosak benne, nem volt-e Barrymore egész idõ alatt Londonban.
Ha ott volt, vagyis ha õ volt az, aki utoljára látta élve Sir Charlest, és elsõnek szegõdött az Angliába érkezett örökös nyomába!?
Na és mi van akkor?
Vajon csak mások megbízásából cselekedett, vagy saját kezdeményezésébõl bonyolódott ebbe a sötét ügybe?
Mi oka lehet rá, hogy üldözze a Baskerville családot?
Eszembe idéztem a különös figyelmeztetést, amelyet a Times vezércikkébõl ollóztak össze.
Vajon ez is az õ mûve lett volna? Vagy mégis talán olyasvalaki csinálta, aki föltette magában, hogy mindenképpen megakadályozza a komornyik tervét?
Az egyetlen elfogadható magyarázat az lehetne, ami eszébe jutott Sir Henrynek is, hogy a Baskerville-ek elriasztása révén kényelmes és örökös otthonhoz juthatna a kastélyban a házaspár.
De hát ez a magyarázat mégsem adhat rá feleletet, miért kell ilyen bonyolult és ravasz módon szövögetni a hálót, amely láthatatlanul, de egyre biztosabban szorult az ifjú fõnemes köré.
Holmes maga megmondta, hogy szenzációs nyomozásai során még soha nem találkozott ilyen bonyolult esettel.
Miközben visszafelé sétáltam a szürke, elhagyott úton, azon imádkoztam, bár mielõbb megszabadulna barátom kötelezettségeitõl, hogy lejöhessen ide, és levehesse vállamról felelõsségem terhét.
Töprengésembõl rohanó lábak zaja zavart föl, s valaki a nevemen szólított.
Arra számítva, hogy doktor Mortimert látom majd, megfordultam, de legnagyobb meglepetésemre egy idegen futott utánam.
Üldözõm alacsony, sovány férfi volt, simára borotvált, enervált arccal, szalmasárga haja volt és beesett képe, harminc és negyven év körül lehetett, szürke öltönyt és szalmakalapot viselt.
Vállán keresztbe akasztva növénygyûjtõ pléhdoboz fityegett, egyik kezében zöld lepkehálót tartott.
- Már megbocsásson, hogy megállítom, doktor "Watson - szólított meg, amint lihegve utolért.
- De hát mi itt a lápvidéken közvetlen nép vagyunk, s nemigen ragaszkodunk a szabályszerû bemutatkozáshoz.
Biztosan hallotta már a nevemet közös ismerõsünktõl, Mortimertõl, Stapleton vagyok, a "Csendes fészek" a házam.
- A hálójáról meg a dobozról rögtön gondoltam - mondtam -, hiszen annyit már tudok, hogy él itt egy Stapleton nevû természetbúvár.
De hát maga hogy ismert meg?
- Épp Mortimernél jártam, és a rendelõje ablakából mutatta meg nekem magát, amikor elhaladt.
Mivel amúgy is egy az utunk, gondoltam, maga után sietek, és bemutatkozom.
Remélem, Sir Henryt nem viselte meg nagyon az utazás.
- Nem, semmi baja, köszönöm.
- Mi itt mindnyájan nagyon tartottunk tõle, hogy Sir Charles szomorú halálesete után az új baronet nem akar majd ideköltözni.
Lehet, túl nagy igény, ha azt várjuk egy gazdag embertõl, hogy lejöjjön ide, és eltemesse magát, de azt hiszem, nem kell mondanom, milyen sokat jelentenek a Baskerville család tagjai a vidék számára.
Feltételezem, hogy Sir Henry nem babonás, és nem fél attól, hogy idelent éljen.
- Nem valószínû.
- Kegyed persze ismeri a legendát a sátán kutyájáról, amely oly szívósan rémisztgeti a famíliát.
- Igen, hallottam már felõle.
- Szinte hihetetlen, mennyire babonásak az itteni parasztok.
Nem egy megesküdne rá, hogy saját szemével látta ezt az ördögi lényt a lápvidéken.
- Stapleton mosolyogva mondotta mindezt, de tekintete arra vallott, hogy õ is komolyabban veszi az egész dolgot, mint ahogy el akarja hitetni velem.
- A história erõsen foglalkoztatta Sir Charles képzeletét, és meg vagyok róla gyõzõdve, hogy ez vezetett tragikus halálához.
- De hát hogyan?
- Idegei annyira megromlottak, hogy bármiféle kutya megjelenése végzetes hatással lehetett beteg szívére.
Az az érzésem, hogy azon az utolsó estén valóban látott valami ilyesfélét a tiszafa-alléban.
Mindig is féltem, hogy baj történhetik az öregúrral, hiszen õszintén kedveltem õt, azt pedig tudtam, hogy gyenge a szíve.
- Honnan tudta?
- Mortimer barátom közölte velem.
- Szóval azt hiszi, hogy valamilyen kutya vette üldözõbe Sir Charlest, s hogy ettõl való félelmében halt meg.
- Miért, tud jobb magyarázatot?
- A magyarázatig még nem jutottam.
- Na és Mister Sherlock Holmes?
Erre a szóra egy pillanatra elakadt a lélegzetem, de hogy egy pillantást vetettem kísérõm nyugodt arcára, és szembetalálkoztam egyenes tekintetével, rájöttem, hogy nem provokálni akar.
- Igazán nem volna értelme, hogy bújócskát játsszunk, doktor Watson - folytatta Stapleton.
- Holmes nyomozásainak híre ide is elért, márpedig nem ünnepelhetjük anélkül híres detektívünket, hogy közben megfeledkezzünk munkatársáról.
Amikor Mortimer említette a nevét, már nem tagadhatta le, kirõl is van szó.
Ha pedig kegyed itt van, akkor ebbõl magától értetõdõen következik, hogy maga Sherlock Holmes is érdekelt az ügyben, és az csak természetes, hogy kíváncsi vagyok, mi a nézete.
- Erre, sajnos, én nem tudok felelni.
- Szabadna megkérdeznem, hogy megtisztel-e õ maga is bennünket megjelenésével?
- E pillanatban nem hagyhatja el Londont.
Más ügyek foglalják le az érdeklõdését.
- Milyen kár!
Pedig bizonyára megvilágíthatná elõttünk, ami most oly sötétnek tûnik.
Ami pedig a kegyed itteni kutatásait illeti, doktor Watson, remélem, nem feledkezik meg rólam, ha úgy látja, hogy segítségére lehetek.
Ha tudnám, hogy milyen irányban merültek fel gyanús momentumok, vagy hogy egyáltalán hogyan akar hozzákezdeni az ügy nyomozásához, akár most is adhatnék valami használható tippet.
- Higgye el nekem, hogy csupán barátom, Sir Henry vendégeként tartózkodom itt, és nincs szükségem semmiféle segítségre.
- Ez igen! - kiáltott fel Stapleton.
- Persze nagyon is igaza van, hogy ilyen elõvigyázatos és titoktartó.
Jól megkaptam a magamét szemtelen tolakodásomért, és ígérem, hogy soha többé nem fogom említeni a dolgot.
E pillanatban keskeny, füves csapáshoz érkeztünk, amely a fõútból kiágazva szeszélyesen kanyargott keresztül a lápon.
Jobb felõl köves domb emelkedett, amelybõl nagyon régen gránitot bányásztak.
A kõbánya ide nézõ oldala egyetlen sötét sziklából állt, amelynek hasadékaiban páfrány és szeder zöldellt.
Valamivel távolabb szürke füstcsík szállt a magasba.
- Csupán egy rövid séta választ már el bennünket a "Csendes fészek"-tõl - magyarázta Stapleton. - örülnék, ha rá tudna szánni egy órácskát, hogy bemutathassam húgomnak.
Elsõ gondolatom az volt, hogy helyem ott van Sir Henry oldalán, de akkor eszembe jutott az a nagy halom irat és számla, amely házigazdám íróasztalát borította.
Ebben igazán nem lehettem segítségére.
Meg aztán Holmes kifejezetten lelkemre kötötte, hogy tanulmányozzam Sir Henry szomszédait.
Elfogadtam tehát Stapleton meghívását, és megindultunk befelé az ösvényen.
- Hát bizony, csodálatos hely a lápvidék! - jegyezte meg kísérõm, és végigfuttatta tekintetét a dimbes-dombos lankákon s a hosszú, zöld dombhátakon, melyeken fantasztikus hullámok gyanánt tolultak egymásra a kihûlt, habos gránittarajok.
- Sosem lehet megunni!
Szinte hihetetlen, mennyi csodás titkot rejteget!
Meddõségében is nagyszerû, és csupa rejtély!
- Úgy látszik, jól ismeri.
- Mindössze két éve élek itt, s az itteniek szemében újoncnak számítok.
Nem sokkal azután érkeztünk ide, hogy Sir Charles is letelepedett Baskerville Hallban.
De valami vonzott, hogy tövirõl hegyire kikutassam a környéket, és nemigen hiszem, hogy sokan volnának, akik nálam jobban ismerik.
- Miért? Hát olyan nehéz kitudni a titkait?
- Nehéz bizony!
Látja-e például azt a kiterjedt fennsíkot ott északon, azokkal a fura halmokkal?
Észrevesz-e rajta valami érdekeset?
- Szerintem kitûnõen megfelelne lovaglás céljára.
- Hát persze, elsõ pillanatra így gondolná mindenki. De sokan ráfizettek erre!
Na és látja azokat a szétszórt, világoszöld foltokat rajta?
- Úgy vélem, hogy eltérõen a többitõl, ezek termékeny részek.
Stapleton nevetett.
- Amit lát, az a nagy grimpeni ingovány - mondta.
- Egyetlen hibás lépés, és halál fia ott ember, állat.
Tegnap is tanúja voltam, ahogy egy lápvidéki póni belegázolt.
Soha nem jött elõ többet.
Jó ideig láttam a fejét, amint nyakát nyújtogatva megpróbált kikeveredni a sárörvény szorításából, de az végül is beszippantotta.
Még száraz idõben is veszélyes megközelíteni, de ezek után az õszi esõzések után szó szerint pokollá változik.
S mégis, akár hiszi, akár nem, én be merek menni a közepébe, és élve jövök ki!
Az ég szerelmére! Hát nem megint odatévedt egy nyomorult póni!?
Barna test evickélt és vonaglott a zöld zsombékok között.
Hosszú, kíntól elgyötört, rángó nyak jelent meg a felszínen, s vérfagyasztó nyerítéstõl visszhangzott a lápvidék.
A rémülettõl végigfutott rajtam a hideg, de kísérõm meg se rezzent.
- Elnyelte! - mondta.
- Az ingovány újra megkapta a magáét.
Két áldozat két nap alatt! De lesz még több is, gondolom, hiszen a szerencsétlen állatok megszokták, hogy száraz idõben odajárjanak, és már csak akkor veszik észre a változást, amikor az ingovány magához ragadta õket.
Gonosz hely ám a grimpeni ingovány!
- És maga azt mondja, hogy bele mer menni?
- Hát igen! Tudniillik van benne egy vagy két ösvény, amelyekre egy nagyon ügyes ember mégis rámerészkedhet.
Én mindenesetre ismerem a járást.
- De hát mi az ördögnek kell egyáltalán odamennie?
- Na ide figyeljen! Látja azokat a halmokat ott messzebb?
Az áthatolhatatlan ingovány szigetként öleli körül õket immár esztendõk óta.
A halmokon ritka növények és pillangók paradicsoma várja a gyûjtõt, csak éppen oda kell jutni. Aki mer, az nyer.
- Egy szép napon én is megpróbálkoznék a szerencsémmel.
Stapleton meglepett tekintetet vetett rám.
- Az isten szerelmére! Ezt csak verje ki a fejébõl! - hüledezett.
- Az én lelkemen száradna a halála!
Higgye el nekem, hogy a legkisebb esélye sincs, hogy élve kerüljön vissza onnan.
Nekem is csak azért sikerülhetett, mert jól megfigyeltem magamnak bizonyos természetes útjeleket.
- Ejha! - kiáltottam föl.
- Hát ez meg micsoda?!
Hosszú, elnyújtott üvöltés reszkettette meg a lápvidéket. Leírhatatlanul ijesztõen hangzott.
Az egész tér megtelt vele, s mégis lehetetlen volt megmondani, honnan jön.
Tompa morgásnak indult, majd mély bõgéssé változott, hogy aztán baljós, ugató hörgésben haljon el.
Stapleton rám pillantott, arcán különös kifejezés suhant át.
- Bizony, ez a lápvidék! Csúnya egy hely! - hümmögött.
- Az ég szerelmére, mi volt ez?
- A parasztok azt mondják, hogy a sátán kutyája követeli új áldozatát.
Egyszer-kétszer már magam is hallottam ezt a hangot, de ilyen erõsen még soha.
Körülnéztem. Szívembe belemarkolt a rémület. Tele reszketõ félelemmel, végigjárattam tekintetemet a hatalmas domborulaton, amelyet itt is, ott is zöld szittyó csomói tarkítottak.
A kiterjedt pusztaságon - néhány hollón kívül, amelyek egy sziklatömb mögül hangosan megkárogtak bennünket - semmi sem mozdult.
- Maga tanult ember, Mr. Stapleton.
Csak nem hisz ilyen ostobaságokban? - kérdeztem.
- Mit gondol, mi lehet ennek a különös hangnak az oka? Honnan jöhetett ez a fura hang?
- Az ingovány örvényei olykor hihetetlen zajokat produkálnak.
Valószínûleg attól van ez, hogy a sár mozog vagy a víz emelkedik bennük. Valami efféle lehet
- De nem! Ez élõlény hangja volt!
- Az is lehet, hogy az volt.
Hallott már valaha kiáltozni bölömbikát?
- Nem. Még soha.
- A bölömbika ritka madár Angliában, gyakorlatilag tulajdonképpen már ki is halt. De hát a lápvidéken sok minden lehetséges.
Nem volnék meglepve, ha rájönnék, hogy a kihalófélben levõ bölömbikák egyikének hangját hallottuk az imént.
- Életemben még nem hallottam ilyen hátborzongató, furcsa hangot.
- Hát igen! Nem kellemes hely ez itt!
Nézze csak meg ezt a dombot odaát!
Mit gondol, mit lát rajta?
A meredek domboldalt szürke színû, kör alakú kõbástyák borították. Legalább egy tucat volt ott belõlük.
- Vajon mik ezek?
Juhkarámok?
- De nem ám! - Tiszteletreméltó õseink lakóházai.
A történelem elõtti ember elõszeretettel választotta lakóhelyéül a lápvidéket, s tekintve, hogy azóta senki sem követte a példáját, otthona úgy maradt ránk, ahogy elhagyta.
Ezek itt mind az õ kunyhói, csak persze tetõ nélkül.
Még a tûzhelyét és az ágyát is megtalálhatná bennük, ha netán kedve szottyanna, hogy megtekintse õket.
- De hát ez egész város!
Mikor lakták utoljára?
- A csiszolt kõkorszakban. Nincs közelebbi dátum.
- S mivel foglalkozott az ember itt?
- Ezeken a dombokon legeltette állatait, majd amikor eljött az ideje, hogy a bronzkard felváltsa a kõbaltát, megtanulta az ércbányászatot is.
Nézze csak ezt a hatalmas gödröt amott a halmon!
Ez az õ munkája.
Hát bizony sok érdekes dolgot fog még látni a lápvidéken, Watson doktor!
Bocsánatot kérek egy pillanatra!
Ez itt egy gyászlepke például!
Valami lepkeféle keresztezte utunkat: Stapleton bámulatos ügyességgel és gyorsasággal vetette magát utána.
Legnagyobb rémületemre a röpülõ kis élõlény egyenesen az ingoványnak tartott, de ez ismerõsömet korántsem tartotta vissza, hogy zsombékról zsombékra ugrálva, zászlóként lengetve zöld hálóját, a nyomába ne eredjen.
Szürke öltönyében maga is úgy szökellt szabálytalanul ide-oda ugrálva, mint egy óriás lepke.
A csodálat és a félelem vegyes érzésével figyeltem. Bámultam rendkívüli ügyességét, és rettegtem attól, hogy bármelyik pillanatban beletévedhet az álnok ingoványba. Ekkor lépéseket hallottam a hátam mögött. Ahogy megfordultam, egy asszonyt láttam felém közeledni az ösvényen.
Abból az irányból jött, ahol a füstbõl ítélve Stapletonék háza, a "Csendes fészek" állott. Azért tûnhetett ilyen hirtelen elõ, mert míg közelembe nem ért, a láp halmai eltakarták elõlem.
Afelõl nem volt kétségem, hogy a nõ Stapleton húga, akirõl már olyan sokat hallottam. A lápvidéken alig egynéhány asszony élhetett, errõl meg külön is megjegyezte valaki, hogy valóságos szépség. A leírás ráillett a közeledõre: igazán nem volt közönséges jelenség.
Aligha lehetne elképzelni nagyobb különbséget testvérek közt.
Stapleton jellegtelen arcszínével, szöghajával és szürke szemével szemben a húga olyan barna volt, amilyet ritkán látni Angliában, ezenkívül karcsú, elegáns és magas.
Büszke, finoman metszett arca volt, amelynek szabályosságát érzéketlenségre is lehetett volna magyarázni, de hát ott volt az érzéki száj és a gyönyörû, sötét, élénk szempár.
Hibátlan alakjával és elegáns ruhájával valóban feltûnõ jelenségnek hatott ezen az elhagyatott lápvidéki ösvényen.
Amikor megfordultam, szemével fivére nyomát követte éppen, majd gyorsan megindult felém.
Kalapot emeltem, és épp bele akartam kezdeni valamiféle kimagyarázkodásba, amikor szavai hirtelen más irányba terelték gondolataimat.
- Menjen vissza! - mondta.
- Menjen vissza Londonba, de most mindjárt!
Meglepetésemben hallatlanul ostobán nézhettem rá.
Az asszony szeme szinte lángolt, s türelmetlenségében egyik lábáról a másikra nehezedett.
- De hát miért menjek vissza? - kérdeztem.
- Azt nem mondhatom meg!
- Fojtott, kapkodó hangon beszélt, amely beillett suttogásnak is.
- Az ég szerelmére, hallgasson rám!
Menjen vissza, és eszébe se jusson, hogy valaha is ide tegye a lábát.
- Most érkeztem!
- Térjen észhez, ember! - kiáltotta.
- Nem érti, hogy a maga érdekében beszélek? Jóindulatúan figyelmeztetem, menjen vissza Londonba.
Még ma este!
Menjen errõl a helyrõl! Mindegy, miért.
De most csitt! Jön a bátyám!
Egy szót se arról, amit mondtam!
Letépné nekem azt az orchideát, ott az ökörfarkkóró közt?
Rengeteg itt az orchidea, bár sajnos, elég késõn jött ahhoz, hogy láthassa a vidék minden szépségét.
Stapleton abbahagyta a vadászatot, és zihálva, kipirultan tért vissza.
- Na Beryl, itt vagy? - mondta. Meghökkentem. A megszólítás híjával volt minden szívélyességnek.
- De hát Jack, egészen ki vagy melegedve!
- Hát igen, egy gyászlepkét üldöztem.
Ilyenkor, õsszel, a legnagyobb ritkaság.
Nagy kár, hogy elszalasztottam.
Stapleton meglehetõsen közömbösen mondta ezt, de apró, világos szemei fürkészõen méregettek bennünket.
- Látom, már megismerkedtetek.
- Igen, épp most mondtam Sir Henrynek, hogy kicsit késõn jött ahhoz, hogy láthassa a vidék igazi szépségeit.
- Ej, hát mit gondolsz, ki ez az úr?
- Gondolom, nemigen lehet más, mint Sir Henry Baskerville.
- Nem, nem vagyok az - mondtam -, és nem is vagyok nemes, csak a barátja vagyok Sir Henrynek, Doktor Watson a nevem.
A lány szép arca egy pillanatra elborult.
- Akkor tényleg hiábavalóságokról beszélgettünk - mondotta.
- Olyan tengernyi sok idõtök nem lehetett beszélgetésre - jegyezte meg Stapleton, miközben gyanakvóan tekintett a húgára.
- Úgy beszéltem Watson doktorral, mintha állandóan itt laknék, nem pedig csupán látogatóba érkezett volna - magyarázta.
- Mert ha csak látogató, igazán mindegy lehet neki, hogy lekéste-e már az orchideákat, vagy sem.
De azért velünk jön, ugye, és meglátogat bennünket?
Rövid séta után el is értük a "Csendes fészek" épülettömbjét, amely tipikus, sivár lápvidéki ház volt. Valamikor, a régi szép idõkben pásztorok lakhatták, de a felújítás után modern lakóház lett belõle.
Gyümölcsös vette körül, a fák azonban - mint általában a lápvidéken - valahogy csenevészek maradtak, erre-arra görbültek, s hallatlanul szegényes és szomorú megjelenést kölcsönöztek az egész teleknek.
Furcsa, töpörödött, rezes bõrû háziszolga nyitott ajtót. Rögtön lerítt róla, hogy távoli föld szülötte.
Annál jobban meglepett, hogy a nagy szobák elegánsan voltak bebútorozva. A berendezés félreérthetetlenül magán viselte a ház úrnõjének ízlését.
Ahogy a ház ablakaiból kitekintettem a végtelen, kövekkel tarkított lápvidékre, amelynek hullámzó vonulatai a látóhatár széléig nyúltak, képtelen voltam másra gondolni, vajon mi szél hozhatta ezt a nagy mûveltségû férfit és ezt a szép asszonyt erre az istenverte környékre.
- Fura egy helyen telepedtünk meg, igaz? - mondta Stapleton, mintha eltalálta volna gondolataimat.
- És mi mégis boldognak érezzük itt magunkat, így van, Beryl?
- Tökéletesen így van - mondta a lány, de hangjából nem érzett meggyõzõdés.
- Északon - kezdte Stapleton - iskolát vezettem.
Mechanikus és érdektelen tevékenység ez a magamfajta ember számára, azt azonban nagyon tudtam értékelni, hogy fiatalok között élhettem, formálhattam gondolkodásukat, és jótékonyan befolyásolhattam õket jellememmel és eszméimmel.
Sajnos, a végzet másképp akarta.
Az iskolában súlyos járvány tört ki, és három növendék meghalt.
Ezt a csapást soha nem tudtam kiheverni, majdnem egész vagyonom ráment.
S mégis, ha nem kellene szüntelen a számomra oly becses és végképp elvesztett növendékseregre gondolnom, tulajdonképpen örülhetnék, hogy baj ért, hiszen mint nagy kedvelõje a botanikának és zoológiának, kimeríthetetlen kincsestárra leltem itt. Szerencsére húgom is éppoly lelkes természetimádó, mint jómagam.
Mindezt azért mondom el, kedves doktor, mert megláttam arckifejezését, ahogyan az ablakból méregette a lápvidéket.
- Csakugyan megfordult a fejemben, hogy unalmas lehet itt. Na persze, nem is annyira magának, mint inkább a fiatal hölgynek!
- Ó, nem is olyan unalmas! - vágott közbe a lány.
- Itt vannak a könyveink, tudományos érdeklõdésünk teljesen leköt bennünket, és érdekes szomszédoknak sem vagyunk híjával.
A maga szakmájában Mortimer doktor igen járatos ember.
Szegény öreg Sir Charles szintén nagyszerû cimbora volt.
Jól ismertük, és bizony igen érezzük a hiányát.
Gondolja, hogy tolakodásnak venné Sir Henry, ha ma délután fölkeresném, és bemutatkoznék neki?
- Biztos vagyok benne, hogy örülne.
- Volna szíves bejelenteni neki, hogy meglátogatnám?
Valami kevéssel talán mi is hozzájárulhatnánk, hogy könnyebben illeszkedhessek bele az új környezetbe.
Nem jön fel, doktor Watson? Megmutatnám a lepkegyûjteményemet, amely szerintem egyike a legteljesebbeknek Délnyugat-Angliában.
Míg átnézi, addig az ebéd is elkészül.
Legszívesebben azonnal indultam volna vissza, õrhelyemre.
A lápvidék komor hangulata, a szerencsétlen póni szomorú vége, a velõtrázó ordítás, amely oly nagyon beleillett a Baskerville-ek családi rémhistóriájába - mindez elborzasztott, s nem csoda, hogy tele voltam aggodalommal.
Igaz, ezek csak benyomások voltak, többé-kevésbé felületes impressziók, de hát elfelejthettem-e Miss Stapleton határozott és egyértelmû figyelmeztetését, amely kétségkívül becsületes jószándékból született, s amelynek feltétlenül valamiféle súlyos, komor oka volt.
Ellenálltam tehát a rábeszélésnek, hogy ottmaradjak ebédre, és azonnal megindultam visszafelé, mégpedig azon a füves ösvényen, amelyen ideérkeztem.
Úgy látszik, akik a helyet ismerték, rövidebb utat is tudtak, ugyanis, mielõtt elértem volna az országutat, legnagyobb meglepetésemre Miss Stapletont pillantottam meg egy útszéli ormótlan kövön ülve.
Arca gyönyörûen kipirult a sietségtõl, két kezét megtámasztotta a derekán.
- Egész úton szaladtam, hogy elébe vághassak magának, doktor Watson - pihegte.
- Még arra sem volt idõm, hogy föltegyem a kalapomat.
Nem idõzhetek, mert bátyám keresni fog.
Meg akartam mondani, hogy mennyire sajnálom buta tévedésemet, hogy összetévesztettem magát Sir Henryvel.
Kérem, felejtse el, amit mondtam. A maga számára úgysincs értelme az egésznek.
- Sajnos, nem tudom elfelejteni, amit mondott, Miss Stapleton - feleltem.
- Sir Henry barátjának tartom magam, és sorsa nagyon is a szívemen fekszik.
Megmondaná nekem, hogy miért tartotta olyan fontosnak, hogy Sir Henry térjen vissza Londonba?
- Asszonybeszéd volt az egész, doktor Watson.
Ha majd jobban megismer, rá fog jönni, hogy nem mindig vagyok képes okát adni szavaimnak és tetteimnek.
- Szó sincs róla!
Nagyon is jól emlékszem, mennyi izgalom volt a hangjában.
A pillantását sem felejtettem el.
Kérem, nagyon kérem, legyen õszinte hozzám, Miss Stapleton, hiszen mióta itt vagyok, állandóan úgy érzem, hogy különös árnyak vesznek körül.
Az élet hirtelen olyanná vált számomra, mint a nagy grimpeni ingovány, amely tele van zöld, de annál veszedelmesebb süppedõ szigetekkel. És hol vannak az útjelzõk? Sehol sincsenek!
Árulja el nekem, legyen szíves, mit akart mondani, és én megígérem, hogy figyelmeztetését továbbítom Sir Henryhez.
A lánynak hirtelen bizonytalanság ült ki az arcára, de mire válaszolt, szemei már megint nyugodt határozottsággal pillantottak rám.
- Higgye el, doktor Watson, maga csak túlkomplikálja a dolgot - mondta.
- Fivéremmel együtt igen szívemre vettem Sir Charles halálát.
Jól ismertük szegényt, hiszen kedvenc sétaútjai közé tartozott, hogy a lápvidéken át ellátogasson hozzánk.
Túlságosan is beleélte magát, hogy átok nehezedik a famíliára, és mikor bekövetkezett a tragédia, magától értetõdõen úgy éreztem, hogy mégiscsak lehetett valami oka annak az állandó félelemnek, amelyben élt.
Nem csoda, hogy igen megijedtem, amikor megtudtam, hogy újabb Baskerville érkezik a vidékre, s kötelességemnek tartom, hogy mielõbb figyelmeztessem a veszedelemre, amely itt leselkedik rá.
Ez volt minden, amit tudomására akartam adni Sir Henrynek.
- De hát miféle veszedelemrõl beszél?
- Ismeri a sátán kutyájának történetét?
- Én nem hiszek az effajta badarságokban!
- Én azonban hiszek!
Ha van bármiféle befolyása Sir Henryre, kérem, vigye el innen. Ez a hely egész családjára csak bajt hozott.
Nagy a világ.
Miért kell éppen ezen a baljós helyen élnie?
- Éppen azért, mert baljós.
Sir Henry ilyen ember.
Tartok tõle, hogy hacsak nem adhat bõvebb felvilágosítást, képtelen leszek rábírni, hogy elmenjen innen.
- Semmiféle bõvebb felvilágosítással nem szolgálhatok, mivel én sem tudok többet.
- Akkor engedjen meg egy utolsó kérdést, Miss Stapleton!
Ha maga csak ezt akarta mondani, amikor elsõ ízben megszólított, miért félt annyira, hogy bátyja is meghallja a szavait?
Nem hiszem, hogy akár õ, akár más ne értett volna egyet magával.
- Fivérem igen szeretné, ha a kastélynak lakója volna, ugyanis véleménye szerint ez a lápvidéki szegény nép érdekeit szolgálná.
Rettentõen bosszankodnék, ha megtudná, hogy olyasmit mondtam, amely Sir Henryt távozásra bírhatná.
Mindenesetre én megtettem a kötelességem, s többet nem mondok.
De most már el kell mennem, fivérem különben keresni fog, és meggyanúsít majd, hogy megint találkoztam magával.
Viszontlátásra!
Miss Stapleton megfordult, s néhány perc múlva el is tûnt a kövekkel teleszórt mezõn, én pedig a félelem és bizonytalanság súlyos terhével lelkemen siettem vissza Baskerville Hallba.
8.
DOKTOR WATSON ELSÕ LEVELE
Ettõl kezdve úgy adom vissza az eseményeket, ahogy Sherlock Holmesnak írott leveleimben vetettem õket papírra. A levelek itt fekszenek elõttem az asztalon.
Egy lap híjával, amely elkallódott, szövegüket változatlanul hagytam. Bár még világosan emlékszem az egész tragikus eseménysorozatra, minden bizonnyal pontosabban számolnak be akkori hangulataimról és meglátásaimról, mint ha csak memóriámra támaszkodnék.
Baskerville Hall, október 13-án
Kedves Holmes!
Remélem, korábbi leveleim és a táviratok percnyi pontossággal, tájékoztatták mindarról, ami itt, az isten háta mögött egyáltalán említést érdemelt.
Minél tovább él ezen a vidéken valaki, annál jobban hatása alá kerül a láp kietlen hangulatának, sõt - merem mondani - démoni varázsának.
Telepedj meg csak rajta, s máris elszakadtál modern angol civilizációnktól! Amit viszont cserébe kaptál érte: lépten-nyomon fölfedezheted magad körül a történelem elõtti ember lakóhelyeit és munkájának nyomait.
Bármerre indulsz, mindenünnen eléd bukkannak az elfeledett õsember házai, temetkezõhelyei, és azok a hatalmas kõoszlopok, amelyek sokak szerint templomaiból maradtak ránk.
Egyetlen pillantást kell csak vetni a kopár domboldalakon szerteszét heverõ, szürke kõkunyhókra, s a szemlélõ máris az õsidõkben érezheti magát. Nem csodálkoznék, ha egyszer csak állatbõrbe öltözött, bozontos embert pillantanék meg, amint éppen kimászik az alacsony ajtón, vagy kõhegyû nyilat illeszt íja húrjára. Mondom, nem csodálkoznék, mivel ez az õsember jobban beleillik a tájba, mint jómagam.
Számomra az tûnik a legkülönösebbnek, hogy oly sokan éltek itt annak idején, hiszen a vidék talaja mindig is terméketlen lehetett.
Nem vagyok régész, de valahogy úgy sejtem, hogy ez a nép kerülhette a harcot, s mivel rettegett üldözõitõl, óhatatlanul olyan helyre kellett" húzódnia, ahová semmiféle más csoport sem kívánkozott.
Belátom, hogy mindez meglehetõsen távol esik küldetésem céljától, sõt - ismerve a maga szigorúan gyakorlati gondolkodását - azt is tudom, hogy valószínûleg untatom csak.
Még jól emlékszem tökéletes érdektelenségére, amikor azt a kérdést vitattuk, hogy vajon a nap kering-e a föld körül, vagy megfordítva.
Hadd térjek hát vissza a Sir Henry Baskerville-lel kapcsolatos tényekhez.
Az utóbbi néhány nap folyamán azért nem kapott újabb beszámolót, mivel mindmáig semmi különös nem történt.
Ekkor azonban egy igen meglepõ dolog következett, amirõl a maga helyén majd beszámolok.
Mielõtt azonban elkezdeném, kénytelen vagyok felvázolni az elõzményeket.
Az egyik elõzmény - s errõl eddig nem sokat írtam -, a lápon tartózkodó szökött fegyenc.
Nagyon valószínû, hogy sikerült végérvényesen kereket oldania, ami gyógyírként hat persze a környék magányos háztulajdonosainak kedélyvilágára.
Szökése óta két teljes hét telt el, azóta se híre, se hamva.
Nem valószínû, hogy ennyi ideig kitarthatott volna a lápon.
Ami az elrejtõzést illeti, erre itt van mód korlátlanul.
Bármelyik kõkunyhóban felüthette volna a tanyáját.
Ennivaló viszont nincs, hacsak nem rabol el és vág le egyet a lápon legeltetett birkák közül.
Mindenesetre úgy hisszük, végleg elment, s a láplakó gazdák most már nyugodtabban alszanak.
A kastélyban négyen vagyunk épkézláb férfiak, a mi biztonságunkat illetõen tehát nincs mitõl rettegnünk, de bevallom, hogy mindig elfog az aggodalom, ha Stapletonék jutnak eszembe.
Mérföldekre laknak tõlünk, s a távolság miatt aligha siethetnénk segítségükre.
Csupán mindenesük van meg egy öreg szolgájuk, ami pedig a két testvért illeti, nos, a férfi nemigen büszkélkedhetik az erejével.
Feltétlenül ki lennének szolgáltatva egy olyan gátlástalan fickónak, mint a nottinghilli gyilkos, ha ez egyszer arra vetemednék, hogy betörjön a házukba.
Mivel a dolog rettentõen aggasztott mindkettõnket - úgy értem, Sir Henryt meg engem -, azt javasoltuk Stapletonnak, átküldjük Perkinst, az istállószolgát, de a természetbúvár errõl hallani sem akart.
Ide tartozik még, hogy közös barátunk, a baronet egyre több érdeklõdést mutat csinos szomszédnõnk iránt.
Ebben persze nincs semmi különös, hiszen vállalkozó kedvû embernek, mint amilyen Sir Henry is, hallatlanul unalmas lehet ezen az isten háta mögötti helyen élni, Miss Stapleton pedig valóban bájos, szemrevaló teremtés.
Van benne valami forró égövi, egzotikus jelleg, s ezt még jobban kiemeli bátyjának hûvös kimértsége.
Bár meg kell mondanom, a férfiban is rejtõzhet sok indulat.
Stapleton szerintem erõsen kézben tartja húgát, többször láttam, hogy a lány beszéd közben folyton bátyja tekintetét kereste, mintha jóváhagyását várná mondandójához.
Szeretném hinni, hogy Stapleton jól bánik húgával.
Szeme hidegen fénylik, szája szélét összeszorítja, s ez általában határozott alkatra, de gyakran nyers természetre vall.
Maga is érdekes embernek tartaná, ebben biztos vagyok.
Már említett elsõ napunkon meg is látogatta Baskerville-t, majd a rákövetkezõ délelõttön rögtön magával cipelt mindkettõnket, hogy megmutassa a helyet, ahol a legenda szerint utolérte a gonosz Hugót a végzet.
Mérföldeken át bandukoltunk a lápvidéken, míg végre a tetthelyre értünk. Olyan a hangulata, hogy magában véve is sugallhatta volna az egész rémhistóriát.
Kurta völgy, amelyet szélfútta, cukorsüveg alakú sziklák szegélyeznek. A hasadék tágas, füves térségre nyílik, tele szürkére szikkadt katánggal.
A térség közepén két letöredezett, hegyes kõdarab magaslik. Ha jól megnézte õket az ember, tényleg szörnyûséges vadállat óriási, emésztõ agyaraira emlékeztettek.
A helyszín minden vonatkozásban egybevágott az emlékezetes tragédiával.
Sir Henryt nagyon megragadta a látvány, és többször is megkérdezte Stapletont, vajon hiszi-e, hogy természetfölötti erõk beavatkozhatnak az ember sorsába.
Könnyed hangja sem leplezhette, hogy a baronet érdeklõdése szívébõl fakad.
Stapleton óvatos válaszokat adott, de nem volt nehéz rájönni, hogy fékezi magát, és a baronetre való tekintettel távolról sem mondott el mindent, amit tudott.
Több párhuzamos esetet ismertetett, amikor egész famíliák szenvedtek ördögi praktikák következtében, és azt a benyomást keltette bennünk, hogy tulajdonképpen egyetért a közkeletû felfogással.
Visszafelé útba ejtettük a "Csendes fészket", ahol megebédeltünk, és ekkor történt, hogy Sir Henry megismerkedett Miss Stapletonnal.
A baronet a találkozás elsõ percében felfigyelt a hölgyre, és csak a vak nem láthatta, hogy a figyelem kölcsönös.
Hazafelé menet Sir Henry újra és újra szóba hozta az ifjú hölgyet, s azóta alig telt el nap, hogy a két testvért így vagy úgy ne láttuk volna.
Ma például velünk vacsoráznak, s már hallottam, hogy jövõ héten viszont mi megyünk hozzájuk.
Az ember józan ésszel azt hihetné, hogy Stapleton örül a két fiatal egymásra találásának, ezzel szemben nemegyszer vettem észre a legmélyebb rosszallást tekintetében, amikor Sir Henry kizárólag húgának szentelte figyelmét.
Nem kétséges, hogy Stapleton nagyon ragaszkodik húgához, hiszen nélküle bizonyára igen magányos élete volna, de szerintem az már a legnagyobb fokú önzés lenne, ha útjába állva, meggátolná, hogy - ilyen remekül - férjhez mehessen.
Mindamellett az az érzésem, mindenáron meg akarja elõzni, hogy a hajlandóságból szerelem legyen, és több ízben megfigyeltem, hogy mindent elkövet, csakhogy kettesben ne maradhassanak.
Mellesleg, helyzetem nem lesz irigylésre méltó, ha nehézségeinket még egy szerelmi história is tetézi, különös tekintettel arra az instrukciójára, kedves Holmes, hogy ne hagyjam magában kószálni a baronetet.
Hamarosan én leszek a világ legutáltabb embere, ha szó szerint kell ragaszkodnom ehhez az utasításhoz.
Valamelyik nap - pontosabban csütörtökön - Mortimer doktor ebédelt nálunk.
Egy sírhalmot bontott fel a Long Downban, és sikerült szert tennie egy õsemberkoponyára, ami hallatlan örömmel tölti el.
Soha nem láttam még ilyen naiv lelkesedést!
Stapletonék késõbb érkeztek, s ekkor a jó doktor valamennyiünket kivitt a tiszafa-alléba, hogy Sir Henry kérésére pontosan megmutogassa, mi is történt azon a bizonyos végzetes éjszakán.
A tiszafa-allé komor hangulatú, hosszú sétány, két sor magas, nyírt sövény szegélyezi, amelyet belülrõl, mindkét oldalon, keskeny gyepsáv kísér.
Végében öreg, rozzant kerti ház áll.
Fele útján található a kapu, amely a lápra nyílik, s ahol az öregúr elpottyantotta a szivarhamut.
A kapu fehér faalkotmány, s le van lakatolva.
Mögötte kezdõdik a lápvidék.
Eszembe jutott a maga elmélete, s megpróbáltam elképzelni, hogy is eshetett a dolog.
Amint az öregúr ott állt, megpillanthatott valamit, ami a láp felõl közeledett. Ez annyira rémületbe ejtette, hogy zavarodottságában futásnak eredt. Futott, míg a puszta rémülettõl és a kimerültségtõl össze nem esett.
Máshová, mint a komor, hosszú alagútba, nem menekülhetett.
De mitõl menekült?
Egy lápvidéki juhászkutyától?
Vagy egy fekete, néma szellemkutyától, egy rémtõl?
Volt-e szerepe embernek is a történtekben?
Tudott-e többet is a sápatag, éber Barrymore, mint amennyit el mert mondani?
Mindez csupa homály és sötétség, egy valószínû bûntény árnyával súlyosbítva.
De itt van mindjárt egy másik szomszéd, akivel legutóbbi levelem óta ismerkedtem meg.
A Lafter Hall-beli Mr. Franklandrõl van szó, aki déli irányban, tõlünk kb. négy mérföldre lakik.
Mr. Frankland vörös képû, fehér hajú, szangvinikus természetû öregúr.
A jog a mániája, eddig már vagyont költött pereskedésre.
Csupán a harc kedvéért viaskodik, s mivel az eredmény, vagyis hogy ki nyer, mindegy neki, elképzelhetni, mibe kerül ez a szórakozása.
Elõfordul, hogy lezár egy átjárót, és kényszeríti a községet, hogy per útján nyittassa ki vele.
Más esetben saját kezûleg tépi le valakinek a kertkapuját, kijelentve, hogy ott mindig is átjáró volt, provokálva az illetõt, hogy birtokháborításért beperelje.
Tövirõl hegyire ismeri az õsi birtok- és szolgalmi jogot, és tudását ugyanannyiszor fordítja Fernworthy lakosainak hasznára, mint vesztére: így aztán nem csoda, hogy hol diadalmenetben viszik végig a falu fõutcáján, hol pedig jelképesen megégetik, attól függõen, mi volt a legutolsó ügy kimenetele.
Azt mondják, e pillanatban nem kevesebb, mint hét pere van folyamatban, amelyek valószínûleg fel is emésztik vagyona maradékait, úgyhogy lassan megszorul a hurok a nyaka körül, s nemigen lesz módja rá, hogy tovább rakoncátlankodjék.
Ettõl a megszállottságától eltekintve kedves, jóindulatú ember, és csak azért említem, mert külön felhívta figyelmemet a szomszédok leírására.
Mr. Frankland e pillanatban különös dologgal foglalkozik, ugyanis mint amatõr csillagásznak van egy kitûnõ teleszkópja, amellyel felszerelkezve egész nap háza tetején hasal, és a lápvidéket pásztázza, abban reménykedve, hátha megpillantja valahol a szökött bûnözõt.
Ha csak ezzel foglalkoznék, nem is volna olyan baj, de az a hír járja, hogy be akarja perelni doktor Mortimert, mert a hozzátartozók engedélye nélkül bontott fel egy sírt - ez így van, hiszen az említett koponyát kõkorszakbeli sírból ásta elõ a Long Downban.
Mr. Frankland nagyban hozzájárul, hogy ne legyen egyhangú körülöttünk az élet, amit komikus magatartásával valóságos üdüléssé tesz.
Most, hogy kimerítõen tájékoztattam a szökött fogoly, Stapletonék, doktor Mortimer és Mr. Frankland, Lafter Hall gazdája dolgairól, hadd fejezzem be valami fontosabbal. A Barrymore házaspárról akarok elmondani valamit, mégpedig egy olyan meglepõ dolgot, ami a múlt héten történt.
Mindenekelõtt hadd szóljak a próbatáviratról. Ezt, ugye, azért küldte, hogy bizonyságot szerezzen, idelent van-e a komornyik.
Azt már megírtam, hogy a postamester tanúsága szerint a próbatávirat nem ért semmit, ugyanis most bizonyítékunk se pro, se kontra nincsen.
Elmondtam Sir Henrynek, mit végeztem, mire a baronet a tõle megszokott rámenõsséggel nyomban magához kérette Barrymore-t, s megkérdezte tõle, vajon õ maga vette-e át a táviratot.
Barrymore igennel felelt.
- A maga kezébe adta a fiú a küldeményt? - kérdezte tõle Sir Henry.
Barrymore meglepettnek látszott, s gondolkodott egy darabig.
- Nem - válaszolta. - Épp a lomtárban voltam, a feleségem hozta be.
- És ki válaszolt rá? Maga?
- Nem. Megmondtam a feleségemnek, mit válaszoljon, és õ lement, s megírta.
Este Barrymore hozakodott elõ a témával.
- Nem egészen értettem ma reggel, mit jelentenek a kérdései, Sir Henry - mondta.
- Szeretném hinni, nem azt, hogy valamely hibám miatt megrendült a bizalma bennem.
Sir Henry kénytelen volt megnyugtatni Barrymore-t, hogy errõl szó sincs. Végül csak úgy sikerült megbékítenie a komornyikot, hogy mivel idõközben Londonból megérkeztek a megrendelt holmik, régi ruhatára javát neki ajándékozta.
Barrymore felesége nagyon érdekel engem.
Nagy természetû, egyszerû, nem túl okos, de feltétlenül tisztességes és látnivalóan puritán életfelfogású asszony.
Nála rendíthetetlenebb teremtést el sem tudnék képzelni.
Már közöltem viszont, hogyan hallottam keservesen zokogni elsõ éjszakánkon, sõt azóta is többször észrevettem, hogy ki van sírva a szeme.
Nem kétséges, hogy nehéz bánat gyötri.
Néha arra gondolok, valamilyen ballépés emléke kísérheti, máskor meg azt gyanítom, hogy Barrymore zsarnokoskodik felette.
Mindig is hittem, hogy ennek a férfinak a jellemében feltétlenül kell lennie valami különös és kétes vonásnak, múlt éjszakai élményem azonban végleg gyanússá tette elõttem.
Persze az is lehet, hogy tulajdonképpen semmiség az egész ügy.
Magának tudnia kell, hogy nem vagyok jó alvó, és amióta állandóan figyelemmel kísérek mindent ebben a házban, felületesebben alszom, mint valaha.
Tegnap éjszaka hajnali kettõ felé arra ébredtem, hogy szobám falánál lopakodik valaki.
Fölugrottam, kinyitottam az ajtót, és kikémleltem.
Hosszú, fekete árnyék suhant végig a folyosón.
Az árnyék egy férfié volt, aki óvatos léptekkel settenkedett elõre. Kezében gyertyát tartott.
Ing meg nadrág volt rajta, de cipõt vagy papucsot nem viselt.
Sokat nem láttam belõle, de magasságáról rögtön rájöttem, hogy nem lehet más, mint a komornyik.
Lassan, vigyázva haladt: lerítt róla, hogy rosszban sántikál.
Írtam már, hogy a folyosót galéria szakítja meg a nagyterem emeletén, de aztán tovább folytatódik a másik szárnyban.
Megvártam, míg a komornyik eltûnik, majd utána eredtem.
Mire beértem a galériába, õ már a folyosó túlsó végén járt. A gyertyafény most nyitott ajtón át szüremlett ki: Barrymore belépett az egyik szobába.
Igen ám, csakhogy a túlsó szárnybeli szobák nincsenek bebútorozva, és nem is használják õket, a komornyik kirándulása körül tehát egyre szaporodott a rejtély.
A gyertya most nyugodtan égett, mintha leállították volna valahová.
Amilyen halkan csak tudtam, végiglopakodtam a folyosón, s bekukucskáltam az ajtón.
Barrymore, kezében a gyertyával, amelyet szinte nekinyomott az üvegtáblának, szorosan az ablak elõtt állt.
Fél arca felém volt fordítva. Vonásai belsõ feszültségrõl árulkodtak, mintha várt volna valamit, s közben kifelé meredt a sötét lápra.
Néhány percig erõsen figyelt, majd nagyot mordult, és türelmetlen gesztus kíséretében eloltotta a gyertyát.
Azonnal szobámba siettem, és nem sokkal késõbb megint hallottam Barrymore lépteit, amint visszafelé topogott.
Jóval késõbb, mikor már félig elszunnyadtam, kulcs csikorgására lettem figyelmes, de azt nem tudtam volna megmondani, milyen irányból jött a zaj.
Hogy mindez mit jelent, még csak nem is sejtem, de egy biztos, hogy ebben a komor házban titok lappang valahol, s hogy ennek elõbb-utóbb a végére kell járnunk.
Nem akarom feltevéseimmel untatni magát, hiszen megfogadtatta velem, hogy csupán tényekrõl írjak.
Ma délelõtt hosszú beszélgetést folytattam Sir Henryvel. Megtárgyaltuk éjszakai élményemet, és haditervet csináltunk.
Többet most nem is írok errõl. Annál érdekesebb lesz legközelebbi beszámolóm.
9.
DOKTOR WATSON MÁSODIK LEVELE - A LIDÉRCFÉNY
Baskerville Hall, október 15.
Kedves Holmes!
Tény és való, hogy küldetésem elsõ napjairól nem volt sok mondanivalóm, de el kell ismernie, hogy most derekasan pótolom a mulasztottakat, hiszen csak úgy kergetik egymást az események.
Utolsó levelemet ott hagytam abba, hogy Barrymore az ablaknál állt, most már egész regényrevalót közölhetek, sõt talán meglepetéssel is sikerül szolgálnom.
Olyan fordulat következett be, amelyet nem láthattam elõre.
Igaz, a legutolsó negyvennyolc óra alatt sok minden megvilágosodott elõttem, de ugyanakkor minden bonyolultabbá is vált.
No de inkább szép sorban elmondom az egészet, ítélje meg maga, igazam van-e.
A rákövetkezõ napon még reggeli elõtt végigsétáltam a folyosón, és megvizsgáltam a szobát, amelyben elõzõ éjszaka Barrymore-t láttam.
A nyugatra nézõ ablak, amelyen át kibámult, vizsgálatom alapján abban különbözik a kastély többi ablakától, hogy pompás kilátás nyílik belõle a lápvidékre.
Éppen szemben vele hézag van két fa között, s ez az oka, hogy remekül odalátni. (A többi ablakból a sok fa miatt éppen csak sejteni lehet a kilátást.)
Ebbõl önként adódik, hogy Barrymore, ha valóban csupán ez az egy ablak felelt meg neki, csakugyan a lápvidéket bámulta: a lápon keresett valamit vagy valakit.
Az éjszaka koromsötét volt, el sem tudom tehát képzelni, mi módon remélhette, hogy megpillanthat bárkit is.
Eszembe ötlött, hogy talán szerelmi história van a háttérben.
Ez megmagyarázná, miért kellett lopózkodnia, sõt azt is, miért bánkódik a felesége.
Barrymore jóképû fickó, megvan minden adottsága hozzá, hogy belopja magát egy vidéki leányzó szívébe, ebben a feltevésben tehát lehet valami.
Az ajtónyitás, amelyet jóval késõbb hallottam - jóval azután, hogy visszatértem szobámba -, könnyen jelentheti, hogy titkos randevúra indult.
Ilyesmiken gondolkoztam ezen a délelõttön, és tudatom elképzeléseimet magával, jóllehet a végeredmény korántsem igazolta valamennyit.
Bármi lett légyen is Barrymore cselekedeteinek rugója, úgy éreztem, nincs hozzá jogom, hogy megfigyeléseimet addig megtartsam magamnak, amíg nem lelek rájuk magyarázatot.
Reggeli után felkerestem a baronetet dolgozószobájában, és elmondtam neki, mit tapasztaltam.
Várakozásommal ellentétben alig volt meglepve.
- Igen, tudok róla, hogy Barrymore mászkál éjszaka, sõt már akartam is vele beszélni - mondta Sir Henry.
- Kétszer vagy háromszor hallottam lépteit a folyosón, mégpedig éppen a maga által megjelölt idõben.
- Valószínûleg minden éjszaka odaáll az ablakhoz - jegyeztem meg.
- Valószínûleg.
Ez esetben viszont követhetjük, és megfigyelhetjük, mit csinál.
Szeretném tudni, mit tenne Holmes barátunk, ha véletlenül itt volna?
- Azt hiszem, ugyanazt, amit ön javasolt - feleltem.
- Követné Barrymore-t, és megfigyelné, mit csinál.
- Ezt mi ketten is megtehetjük.
- De meghallhat bennünket!
- Szerencsére nagyot hall. Feltétlenül meg kell kísérelnünk a dolgot.
Ma éjszaka a szobámban maradunk, és megvárjuk, amíg elhalad.
- Sir Henry jókedvûen dörzsölte össze a tenyerét. Nyilván elõre örült a kalandnak, amely kis változatosságot hozna a túlságosan eseménytelen lápvidéki életbe.
Sir Henry már egy ideje komoly tárgyalásokat folytatott az építésszel, aki annak idején Sir Charles számára készítette el a terveket, sõt egy londoni vállalkozóval is kapcsolatba lépett, úgyhogy nagy változásokra lehetünk elkészülve.
Lakberendezõk és bútorkereskedõk is voltak itt Plymouthból, ami mind arra mutat, hogy barátunknak nagy tervei vannak, és sem a fáradságot, sem a pénzt nem kíméli, ha arról van szó, hogy bearanyozza a család régi dicsõségét.
Ha majd kész lesz a ház, átépítve és újonnan bebútorozva, már csak egy asszony fog hiányozni belõle.
Köztünk legyen mondva: a vak is láthatja, hogy háziasszonyban sem lesz hiány, föltéve, ha úgy akarja a hölgy is. Ugyanis ritkán láttam még férfit, aki annyira belehabarodott volna egy leányba, mint Sir Henry a csinos szomszédnõnkbe, Miss Stapletonba.
Mindamellett ez a szerelmi história nem alakul olyan zavartalanul, ahogy az ember várná.
Ma például egy meglehetõsen disszonáns hang szólt bele a játékba, ami alaposan megzavarta és meghökkentette barátunkat.
Az imént idézett beszélgetés után, amikor is Barrymore-ról folytattunk eszmecserét, Sir Henry vette a kalapját s menni készült.
Magától értetõdõen én is ugyanezt cselekedtem.
- Mi az, hát maga is jön, Watson? - kérdezte, s furcsán rám nézett.
- Attól függ, hogy a láp felé megy-e - feleltem.
- Arra megyek, természetesen.
- Nos, ön nagyon jól tudja, milyen utasításokat kaptam.
Sajnálom, hogy be kell avatkoznom, de hiszen ön is hallotta, mennyire a lelkemre kötötte Holmes, hogy soha ne hagyjam magára, és hogy fõleg a lápra ne engedjem ki egyedül.
Sir Henry elmosolyodott, s kezét vállamra tette.
- Drága barátom - mondta -, Holmes nagyon okos ember, de bizonyos dolgokat, amelyek azóta következtek be, amióta itt élek, õ sem láthatott elõre.
Ért engem, ugye?
Meg vagyok róla gyõzõdve, hogy nem akar mindenáron ünneprontó lenni.
Magam megyek, és punktum
Kényelmetlen helyzetbe kerültem.
Egy pillanatig úgy álltam ott, mint szamár a hegyen, de mielõtt bármit is mondhattam vagy tehettem volna, Sir Henry felkapta a sétapálcáját, és kint volt a házból.
Ahogy aztán átgondoltam a dolgot, rögtön marni kezdett a lelkiismeret, hogy miért is engedtem neki. Szerelem ide, szerelem oda, nem lett volna szabad kíséret nélkül hagynom.
Elõre elképzeltem, mit éreznék majd, ha azzal a vallomással kellene a szeme elé kerülnöm, kedves Holmes, hogy utasításait megszegve, valamiféle szerencsétlenséget idéztem elõ.
Higgye el, már a puszta gondolattól is elszégyelltem magam.
Mivel úgy gondoltam, talán nem késõ, hogy utolérjem a baronetet, azonnal útnak indultam a "Csendes fészek" felé.
Rohantam, ahogy csak tõlem tellett, de addig nyomát sem láttam Sir Henrynek, amíg ahhoz a helyhez nem értem, ahonnan az ösvény kiágazik az útból.
Itt ugyanis - attól tartva, hogy elvétem az irányt - felmásztam egy dombra, ahonnan jól be lehetett látni az egész környéket. Az a domb ez, ahol a kõbánya van.
Õrhelyemrõl rögtön meg is pillantottam Sir Henryt.
Körülbelül egy negyed mérfölddel távolabb, az ösvényen haladt elõre. Hölgy is volt vele, aki viszont nem lehetett más, mint Miss Stapleton.
Nagyon úgy festett, hogy máris jól megértik egymást, és hogy találkozásukat elõre megbeszélték.
Lassan, beszélgetésbe merülve sétáltak, s jól láttam, hogyan gesztikulál a lány, mintha azt akarná bizonygatni, hogy õszintén beszél. A baronet figyelmesen hallgatta, majd egyszer-kétszer tagadóan rázta meg a fejét.
A sziklák közt lapulva figyeltem õket, s azon törtem a fejemet, mitévõ legyek ezután.
Az, hogy kövessem õket, és kihallgassam meghitt társalgásukat, durva tapintatlanság lett volna, márpedig vitathatatlanul az volt a kötelességem, hogy ne veszítsem õket szem elõl.
(Barát után kémkedni utálatos munka!)
Okosabb megoldás nem jutott az eszembe, mint hogy tovább figyeljem a dombról barátunkat. Gondoltam, majd úgy könnyítek lelkiismeretemen, hogy késõbb elmondom neki, mit tettem.
Szó se róla, hirtelen, fenyegetõ veszély esetén nem lehettem volna segítségére, hiszen ehhez túl távol voltam. De talán mégis helyeselni fogja akciómat, mindenesetre szeretném hinni, a helyzet igen kényes volt, és mást igazán nem is tehettem.
Barátunk, Sir Henry és szíve hölgye, láthatóan nyakig belemerülve a társalgásba, egy pillanatra megálltak, amikor hirtelen tudatára ébredtem, hogy nem egymagam vagyok tanúja a széptevésnek.
Zöld, fátyolszerû valami suhant el szemem elõtt. Csak amikor odapillantottam, vettem észre, hogy botra van erõsítve, s egy férfi lengeti, aki bukdácsolva közeledik a göcsörtös talajon.
A férfi Stapleton volt, s a zöld izé nem volt más, mint a lepkehálója.
Jóval közelebb volt a párhoz, mint én, és úgy láttam, feléjük tart.
Ebben a pillanatban Sir Henry hirtelen magához vonta Miss Stapletont.
Karja köréje simult, de a lány húzódozott, s arcát is elfordította.
A baronet utána hajolt, mire az ifjú hölgy tiltakozva emelte fel a kezét.
A következõ pillanatban szétrebbentek, s hirtelen hátrafordultak.
Ijedelmüknek Stapleton színre lépése volt az oka.
Vadul csörtetett feléjük, lehetetlen hálója mögötte fityegett.
Hogy a szerelmesekhez ért, elkezdett hadonászni és toporzékolni.
Nem értettem a dolgot, de az volt a benyomásom, hogy Stapleton szidalmazza Sir Henryt, aki viszont hosszas magyarázkodásba fogott, ami annál haragosabbá vált, minél kevésbé talált meghallgatásra a másik félnél.
A nõ némán, megkövülten állott mellettük.
Végül is Stapleton sarkon fordult, és parancsoló mozdulattal intett húgának, aki zavart tekintetet vetett Sir Henryre, majd elvonult a bátyja oldalán.
A természetbúvár dühös mozdulatai arra engedtek következtetni, hogy húgát is elárasztotta szemrehányásokkal.
A baronet egy darabig meredten bámult utánuk, majd lassan megindult visszafelé az úton. Fejét lógatta: maga volt a megtestesült kudarc.
A jelenet értelmét még csak nem is sejtettem, de nagyon szégyelltem magam, hogy barátom tudta nélkül tanúja lettem az intim színjátéknak.
Lefutottam a dombról, s lábánál össze is akadtam a baronettel.
Arca vöröslött a haragtól. Szemöldökét összevonta, mint aki erõsen töpreng valamin.
- Nicsak, Watson!
Hogy kerül maga ide?! - kiáltott fel.
- Remélem, nem akarja azt mondani, hogy mégiscsak utánam jött?
Mindent bevallottam: hogyan bántott a lelkiismeret, hogyan követtem, és végül, hogyan lettem tanúja a történteknek.
Egy pillanatig szikrát szórt a szeme, de õszinteségem végül is lefegyverezte, és harsány, bár kissé szomorú nevetésben tört ki, ami most egyet jelentett a megbocsátással.
- Az ember azt hinné, hogy ezen a prérin végre nyugton hagyják - vette át a szót Sir Henry -, de hát az ördög vigye el, úgy látszik, mindenki kíváncsi volt rá, hogyan udvarlok. Ez volt ám az udvarlás!
Hova váltott belépõjegyet?
- Itt álltam ezen a dombon.
- Szóval kakasülõ, mi?
Bezzeg Stapletonnak proszcéniumpáholyba szólt a jegye.
Látta, hogyan támadt ránk?
- Láttam, hogyne.
- Észrevette már, hogy nem normális? Úgy értem, hogy a báty?
- Nem, még nem vettem észre.
- Higgye el, eddig én sem.
Egészen mostanáig épeszûnek gondoltam, de most rájöttem, hogy vagy õ bolond, vagy én vagyok az.
Csak azt szeretném tudni, mi az, ami olyan kivetnivaló rajtam?
Maga már néhány hete egy fedél alatt lakik velem, Watson.
Mondja meg most õszintén, lehet belõlem jó férje annak a nõnek, akit szeretek?
- Miért ne lehetne?
- Sem anyagi, sem társadalmi helyzetemet nem kifogásolhatja. Kizárólag személyes oka lehet rá, hogy annyira ellenem van.
De hát mi baja velem?
Soha életemben senki fiának nem ártottam, annyit se, mint egy légynek.
És még azt sem tûri, hogy akár az ujja hegyét érintsem a húgának.
- Miért? Megmondta?
- Meg hát! Sõt, ennél többet is mondott!
A lányt csak néhány hét óta ismerem, de már az elsõ találkozásnál megéreztem, hogy nekem való lenne, és õ is biztosan így érzett. Boldog volt, ha velem lehetett, erre meg mernék esküdni.
Egy nõ szeme többet elárul, mint a szavai.
De Stapleton soha nem hagyja, hogy magunkra maradjunk, s ma történt elõször, hogy négyszemközt válthattam vele néhány szót.
Szívesen jött a találkozóra, de mikor már ott volt, nem volt hajlandó szerelemrõl beszélni, sõt nekem sem engedte meg, hogy az érzéseimrõl valljak. Legalábbis megpróbált elhallgattatni.
Újra és újra visszatért rá, hogy ez itt veszélyes hely, és hogy addig nem nyugszik, míg el nem megyek innen.
Megmondtam neki, hogy mióta ismerem, semmi kedvem elmenni innen, és ha valóban azt akarja, hogy menjek, próbáljon valami megoldást találni, hogy õ is velem jöhessen.
Ugyanilyen röviden rögtön meg is kértem a kezét, de mielõtt válaszolhatott volna, megjelent a bátyja. Olyan képpel tört ránk, mint aki eszét vesztette.
Sápadt volt a dühtõl, és azok a vízszínû szemei most szinte lángoltak.
Mi dolgom nekem a hölggyel, meg hogy hogyan merek közeledni hozzá, miért akarom hírbe hozni, meg hogy azt gondolom-e, hogy mert baronet vagyok, nekem mindent szabad.
Ha nem a fivére volna, megválaszoltam volna neki amúgy istenesen.
Közöltem vele viszont, hogy szándékaim a húgával szemben a legbecsületesebbek, és remélem, a húga megtisztel azzal, hogy a feleségem lesz.
Szónoklatom azonban nem gyakorolt nagy hatást Stapletonra, mire én is meglehetõsen dühbe gurultam, és sokkal hevesebben válaszoltam neki, mint eredetileg szándékomban volt, tekintettel arra, hogy húga is ott állt mellettünk.
A jelenet azzal végzõdött, hogy mindketten elvonultak, mint ahogy látta maga is, és most én vagyok a világ legszerencsétlenebb embere.
Maga talán érti, mi ez az egész, Watson. Örökre hálás lennék, ha meg tudná nekem magyarázni.
Megpróbáltam magyarázattal szolgálni, de õszintén szólva magam is tökéletesen tanácstalan voltam.
Barátunk nemesi címe, vagyona, kora, jelleme és külseje csak javára szólhatott. Ellenérv nem is jutott eszembe, hacsak nem számítom ide a famíliára nehezedõ átkot.
Hogy ennyi elõnyös tulajdonságot ilyen gorombán visszautasíthatott valaki, tekintet nélkül az érintett hölgy saját akaratára, és hogy a hölgy a legkisebb tiltakozás nélkül egyszerûen tudomásul veszi ezt, több volt, mint meglepõ.
Találgatásainknak Stapleton látogatása vetett véget, aki még ugyanaznap délután fölkereste a baronetet.
Azért jött, hogy délelõtti nyerseségéért elnézést kérjen Sir Henrytõl, s miután hosszabb beszélgetést folytattak a házigazda dolgozószobájában, a seb látnivalóan máris begyógyult, s mintha mi sem történt volna, jövõ pénteken megint vacsorára vártak bennünket a "Csendes fészek"-ben.
- Most is azt mondom, hogy bolond - mondta Sir Henry. - Soha nem fogom elfelejteni a tekintetét, amikor nekem támadt ma délelõtt, de annyit be kell ismernem, hogy tisztességesebb bocsánatkérést még nem hallottam.
- Mivel magyarázta a viselkedését?
- Azt mondja, a húga a mindene.
Ez rendjén is van, sõt nagyon örülök, hogy ennyire megbecsüli a húgát.
Elmondta, hogy mindig együtt éltek, és soha nem volt senkije a húgán kívül. Még a gondolatától is retteg, hogy elveszítheti.
Sokáig nem vette észre vonzódásomat a lányhoz, de mikor saját szemével látta, hogyan is áll a dolog, és hogy elvehetik tõle, olyan pánik lett úrrá rajta, hogy hirtelen azt sem tudta, mit tesz.
Nagyon sajnálja a történteket, úgymond, annál is inkább, mert már belátta, micsoda ostoba önzés részérõl, ha azt képzeli, hogy egy ilyen szép nõt egész életére rabjává tehet.
Úgy gondolja, ha mégis el kell mennie a lánynak, inkább vigye el magamfajta szomszéd, mint idegen.
A dolog mindenesetre nagy csapás számára, és idõbe fog telni, amíg fölkészülhet rá.
Megfogadta, hogy nem áll tovább húga útjába, föltéve, ha én is megígérem, hogy három hónapra nyugodni hagyom az ügyet, s erre az idõre megelégszem a hölgy barátságával, szerelmére azonban nem tartok igényt.
Ezt én meg is ígértem, s ezzel a dolog el van intézve.
Erre a rejtélyre tehát fény derült.
Már az is valami, hogy legalább egyetlen ponton szilárd talajt érezhetünk lábunk alatt ebben az ingoványban, amely körülvesz bennünket.
Végre tudjuk, miért tekintett Stapleton gyanakvással húga udvarlójára, még ha ez az udvarló olyan kiváló személyiség volt is, mint Sir Henry.
Most tehát kezembe vehetek egy másik szálat, amelyet sikerült elõráncigálnom az összegubancolódott gombolyagból, és rátérhetek az éjszakai lopódzások titkára: miért könnyes állandóan Mrs. Barrymore arca, mit jelentenek a komornyik titokzatos éjszakai zarándokútjai a nyugatra nézõ ablakhoz.
Gratulálhat nekem, kedves Holmes, és megdicsérhet, hogy nem csalódott bennem, s hogy nem bánta meg bizalmát, amelyet azzal tanúsított irányomban, hogy ideküldött.
Mindezeket a talányokat ugyanis sikerült egyetlen éjszaka leforgása alatt megfejtenem.
Azt írtam, egyetlen éjszaka leforgása alatt, de valójában két éjszakáról volt szó, mivel az elsõ alkalommal nem volt szerencsénk.
Körülbelül három óráig ültem Sir Henryvel a szobájában, de semmiféle hangot vagy zajt nem hallottunk, kivéve a lépcsõházi nagy ingaóra ütését.
Komoran virrasztottunk, míg el nem aludtunk ültõ helyünkben.
Szerencsére kudarcunk nem vette el a kedvünket, s megfogadtuk, még egy próbát teszünk.
A következõ éjszakán lejjebb csavartuk a lámpát, úgy ültünk cigarettázva a félhomályban, s igyekeztünk a legnagyobb csöndben maradni.
Hihetetlenül lassan másztak a percek, s csupán azért voltunk képesek várni, mivel vadásznak képzeltük magunkat, s vártuk, hogy a vad besétáljon a kelepcébe.
Egyet ütött, kettõt ütött, és kétségbeesve csaknem újra föladtuk megint, amikor hirtelen felpattantunk. A fáradtság egy pillanat alatt elillant tagjainkból.
A folyosón léptek csikorogtak.
A lopakodó lépések közeledtek, elvonultak a szoba elõtt, majd lassan elhaltak.
A baronet ekkor óvatosan kinyitotta az ajtót, s megkezdtük az üldözést.
Emberünk addigra beért a galériába. A folyosó sötétbe borult mögötte.
Halkan lopózkodtunk elõre, míg el nem értünk az épület másik szárnyába.
Még kellõ idõben érkeztünk, hogy pillantást vethessünk a magas, kerek vállú, fekete szakállas alakra, amint lábujjhegyen haladt elõre a folyosón.
Ugyanazon az ajtón lépett be, mint elõzõ alkalommal: a gyertyafény egy pillanatra megvilágította az ajtókeretet, majd egyetlen, sárga sugárnyaláb hatolt át a folyosó sötétjén.
Óvatosan nyomakodtunk elõre, a fény irányába, és a legnagyobb vigyázattal próbáltunk ki minden padlódeszkát, mielõtt ránehezedtünk volna.
Cipõnket már elõbb levetettük, de az öreg padló így is recsegett-ropogott lépteink súlya alatt.
Néha úgy tûnt, lehetetlen, hogy a komornyik ne hallja közeledésünket, szerencsére azonban valóban nagyot hallott. Különben is teljesen elfoglalta, amit csinált.
Miután végre elértük az ajtót, és bekukucskáltunk rajta, ott találtuk Barrymore-t: szorosan az ablak elõtt állt, a gyertyát kezében tartotta, sápadt, figyelõ arcát pedig nekinyomta az ablaküvegnek, egyszóval pontosan az a kép tárult szemem elé, mint tegnapelõtt.
Haditervünket nem dolgoztuk ki részletesen, de a baronet az az ember, aki azt tartja, legjobb az egyenes út.
Egyszerûen besétált a szobába. Barrymore felszisszenve ugrott el az ablaktól, és az izgalomtól remegve dobbant elénk.
Sötét szeme, amely szinte parázslott sápadt arcában, s amelyet hol Sir Henryre, hol meg rám fordított, rémületet és meglepetést tükrözött.
- Hát maga mit csinál itt, Barrymore?
- Semmit, uram!
- A komornyik oly izgatott lett, hogy alig jött hang a torkára. A gyertya remegett a kezében, s árnyékunk föl-le táncolt a falon.
- Az ablak, uram. Az ablak miatt vagyok itt!
Éjszaka mindig körüljárok, és megnézem, be vannak-e csukva.
- Az emeleti ablakok?
- Igen, uram, minden ablakot ellenõrzök.
- Hát ide figyeljen, Barrymore - emelte föl a hangját Sir Henry -, mi elhatároztuk, hogy végére járunk ennek a dolognak, így hát jobb lesz, ha rögtön megmondja az igazat.
Na gyerünk!
Hagyja a hazudozást.
Mit csinál itt az ablaknál?
A szegény ördög megzavarodva nézett ránk, és úgy tördelte a kezét, mint akit végsõ kétségbeesés környékez.
- Semmi rosszat nem csináltam, uram!
Csak ezt a gyertyát tartottam az ablaknál!
- Igen? És miért tartotta a gyertyát az ablaknál?
- Ne faggasson, Sir Henry! Ne faggasson.
Becsületszavamra, uram, nem az én titkom ez, és nincs jogom beszélni róla!
Ha csupán az enyém volna, meg se próbálnám, hogy titkolózzam ön elõtt.
Remek ötletem támadt. A gyertyát fölemeltem az ablakpárkányról, ahova letette a komornyik.
- Biztos, hogy jeleket adott vele - mondtam.
- Lássuk csak, jön-e válasz!
Úgy tartottam a gyertyát, ahogy elõzõleg Barrymore, s közben szememet meresztve figyeltem kifelé a sötét éjszakába.
Csak nagy nehezen tudtam megkülönböztetni a fák sötét tömegét és a lápvidék világosabb foltját. A holdat felhõ takarta.
Felujjongtam: áttörve az éjszaka sötét fátylát, aprócska sárga fénypont tûnt fel a látóhatár szélén, és mintha odapöttyintették volna, mozdulatlanul világolt az ablak fekete négyszögében.
- Ez az! - kiáltottam.
- De uram! Ott nincs semmi! - szólt közbe a komornyik. - Esküszöm, semmi sincs ott.
- Lóbálja meg a gyertyát, Watson! - kiáltotta a baronet.
- Látja, most az is mozog!
Na, te gazember, még mindig tagadod, hogy jeleket adtál?
Na gyerünk, gyerünk! Beszélni! Halljam!
Miféle cimborája van odakint magának? Miféle összeesküvés ez?
A komornyik arca dacossá merevedett.
- Semmi köze hozzá!
Nem mondom meg!
- Azonnal felmondok! Megértette?
- Értettem, uram.
Ha mennem kell, hát megyek. Nem tehetek mást.
- Szégyellheti magát, hogy így kell elmennie! A fenébe is!
A pereputtya századokig élt egy fedél alatt az õseimmel, és maga meg ki tudja, miket tervez ellenem.
- Ön ellen semmit, uram! Ön ellen semmit!
- Ezt egy nõi hang mondta: férjénél is sápadtabban és ijedtebben Mrs. Barrymore állt az ajtóban.
Hálóing és kendõ volt rajta, s talán komikusan hatott volna termetes alakja ebben az öltözetben, ha nem ült volna ekkora megindultság az arcán.
- El kell mennünk, Eliza!
Vége mindennek!
Indulhatsz csomagolni! - mondta a komornyik.
- Jaj, micsoda bajba kevertelek, szegény John!?
De én vagyok az oka mindennek, Sir Henry! Egyedül én!
Amit a férjem tett, értem tette, én kértem meg rá.
- Akkor beszéljen!
Nos, mi ez a cirkusz itt?
- Szerencsétlen fivérem küszködik a lápon az éhhalállal.
Nem tûrhetjük, hogy az ajtónk küszöbén pusztuljon el.
A gyertya azt jelenti, hogy összekészítettük az ennivalóját, az a fény odakint meg azt jelzi, hová vigyük.
- Akkor a maga fivére?
- Igen, uram! Selden, a szökött fegyenc nekem fivérem.
- Ez az igazság, uram! - mondta Barrymore.
- Megmondtam, hogy nem az én titkom ez, és hogy nincs jogom beszélni róla.
De most, hogy úgyis tudja már, beláthatja, hogy ön ellen nem terveztünk semmit.
Szóval ez volt a magyarázata az éjszakai settenkedéseknek! Meg a gyertyajeleknek!
Mindketten csodálkozva szemléltük a komornyik feleségét.
Lehetséges volna, hogy ez a tisztességes asszony vérrokona egy hírhedt gonosztevõnek?
- Igen, uram! A leánykori nevem Selden, és öcsémrõl van szó.
Fiatal korában rettenetesen kényeztettük, mindent megadtunk neki, mire azt kezdte hinni, hogy körülötte forog a világ, és azt tehet, amit akar.
Késõbb aztán, hogy felnõtt, rossz társaságba keveredett, és mintha ördög bújt volna bele. Anyánk szíve megszakadt bánatában. Sárba taposta a nevünket.
Egyre mélyebbre és mélyebbre csúszott a bûnben, s csak az ég kegyelme mentette meg a hóhér kezétõl. Az én számomra azonban mindig is az a göndör fürtû kisfiú maradt, akit térdemen ringattam, és aki játszótársam volt.
Ezért is szökött meg a börtönbõl.
Tudta, hogy itt élek, és hogy nem fogom tõle megtagadni segítségemet.
Mikor egy éjszaka idevonszolta magát, elcsigázva és közel az éhhalálhoz, a nyomában a kopókkal, mi mást tehettem volna?
Befogadtuk, tápláltuk és gondoztuk.
Ekkor ön visszatért ide, uram, és öcsém úgy gondolta, a legbiztosabban a lápon bújhat el, míg el nem múlik ez a fölhajtás körülötte, és el is vonult oda.
Minden második éjszaka kitettük ide a gyertyát az ablakba, hogy megtudjuk, itt van-e még, és amikor választ kaptunk a jelre, a férjem kenyeret és húst vitt neki.
Minden nap reméltük, hogy már elment, de amíg ránk volt szorulva, nem árulhattuk el.
Ez az igazság, és erre meg is esküszöm, ha kell. Láthatja tehát, uram, ha valakit szemrehányás érhet, az nem a férjem, hanem én vagyok, hiszen az én kedvemért tette, amit csinált.
A nõ hangjából annyi õszinteség csendült ki, hogy egészen meggyõzött bennünket.
- Így volt, Barrymore?
- Igen, uram, szóról szóra így volt.
- Azért nem hibáztathatom, hogy a felesége mellé állt.
Felejtse el, amit az elõbb mondtam.
Most menjenek a szobájukba, és majd reggel tovább beszélünk a dologról.
Miután Barrymore és felesége elmentek, újra kitekintettünk az ablakon.
Sir Henry szélesre tárta a táblákat: fagyosan süvített be az éjszaka szele.
A messzeségben még mindig ott ragyogott a kicsinyke sárga fénypont.
- Csodálom, hogy egyáltalán gyertyát mer gyújtani - jegyezte meg Sir Henry.
- Nyilván úgy helyezte el, hogy csak innen láthassák.
- Valószínûleg.
Vajon milyen messze lehet innen?
- A Kapu-szikla táján, gondolom.
- Vagyis alig egy-két mérföldre innen.
- Még talán annyi sincs.
- Túl messze nem lehet, ha odahordta Barrymore az ennivalót.
És most ott leskelõdik ez a szörnyeteg a gyertyája mellett.
De az ördögbe is, Watson, én odamegyek, és megfogom.
Én is erre gondoltam most.
A Barrymore házaspár vallomása nem volt árulás.
Titkukat erõszakkal szedtük ki belõlük.
Márpedig ez a bûnözõ veszélyt jelent az egész társadalomra, megátalkodott gonosztevõ, akit nem szabad sem sajnálnunk, sem kímélnünk.
Csak kötelességünket teljesítjük, ha kihasználjuk az alkalmat, és odajuttatjuk, ahová való, és ahol nem árthat többé.
Ha nem cselekszünk azonnal, mások ihatják meg a levét, hiszen brutális, erõszakos emberrõl van szó.
Például bármelyik éjszaka megtámadhatja szomszédainkat, Stapletonékat? Feltehetõen erre gondolt Sir Henry is, amikor oly buzgón vállalkozott az újabb kalandra.
- Én is megyek - mondtam.
- Akkor tegye zsebre a revolverét, és húzza fel a cipõjét!
Minél hamarabb indulunk, annál jobb! A fickó közben elolthatja a gyertyát, és kereket oldhat.
Nem telt bele öt perc, és kint álltunk a kapu elõtt. Elindulhattunk utunkra.
Míg átsiettünk a sötét kerten, fülünkbe zenélt az õszi szél. Lábunk alatt zörgött az avar.
Az éjszakai levegõ tele volt a rothadás nehéz szagával.
Olykor-olykor elõbukkant a hold egy pillanatra. Az égen hatalmas felhõk úsztak, s amint kiértünk a lápra, gyengén szemerkélni kezdett az esõ.
A fény még mindig ott világolt elõttünk.
- Van fegyvere? - kérdeztem.
- Nálam van a kutyakorbácsom.
- Gyorsan kell majd megközelítenünk, mert a fickó mindenre el van szánva.
Meg kell lepnünk, és fegyverképtelenné kell tennünk, mielõtt felocsúdhatna.
- Most jut eszembe, Watson - vetette közbe a baronet -, ehhez mit szólna Holmes?
Hogy az éjszaka kellõs közepén sétálgatunk a lápon, amikor itt a gonosz uralkodik.
Mintegy válaszul szavaira, a láp komor végtelenségébõl hirtelen fülünkbe hatolt a különös ordítás, amelyet már egyszer hallottam a grimpeni ingovány táján.
A szél hozta felénk az éjszaka sötétjébõl: elõször elnyújtott, mély morgás hallatszott, ezt egetverõ üvöltés követte, ami végül panaszos hörgésben halt el.
Újra és újra felhangzott, mint valami fogcsikorgató, vad fenyegetés, a levegõ is beleremegett.
A baronet megragadta a karomat. A sötétben is észre lehetett venni, hogy holtra sápadt.
- Szent isten! Hát ez meg micsoda, Watson?
- Nem tudom, valami láp vidéki zaj.
Egyszer már hallottam.
A hang most végleg elhalt, s halotti csönd nehezedett ránk.
Füleltünk, de semmit sem hallottunk.
- Watson - suttogta a baronet -, ez kutyavonítás volt!
A hideg is végigfutott rajtam: hangjából kiérzett a szörnyû félelem, amely erõt vett rajta.
- Minek mondják? - kérdezte Sir Henry.
- Kicsoda?
- Hát az itteniek!
- Ez a tudatlan népség?
Nem mindegy, minek mondják?
- Mondja csak, Watson!
Mit beszélnek? Mi ez?
Nem szívesen feleltem, de nem térhettem ki a válasz elõl.
- Azt mondják, hogy a sátán kutyája ugat ilyenkor.
Sir Henry sóhajtott egyet, s aztán hosszan hallgatott.
- Hogy kutya volt, az biztos - mondta végül. - De úgy hallottam, mintha egészen messzirõl jönne. Onnan?
- Nehéz volna megmondani, honnan jött.
- A szél hozta, és aztán el is vitte.
Nem ebbe az irányba esik a nagy grimpeni ingovány?
- De igen!
- Hát pedig éppen onnan jött.
Mondja meg õszintén, Watson, nem azt hiszi maga is, hogy kutyavonítás volt?
Nem vagyok már gyerek.
Semmi szükség rá, hogy titkolózzék elõttem!
- Épp Stapletonnal voltam együtt, amikor elõször hallottam.
Azt mondta, valami ritka madár lehet.
- Nem, ez kutya volt!
Te jó isten, lehet, hogy mégis igaza van a históriának?
Lehet, hogy mégis veszély fenyeget?
Maga persze nem hiszi, ugye, Watson?
- Egyáltalán nem hiszem!
- Pedig hát más dolog volt Londonban nevetni rajta, és megint más itt állni a lápon a sötét éjszakában, és a saját fülemmel hallani.
Szegény bácsikám!
Kutyanyomok voltak mellette, amikor ott hevert holtan?
Igen, igen! Minden egybevág!
Watson, én nem tartom magam gyávának, de ez a hang megfagyasztotta ereimben a vért.
Fogja csak meg a kezem!
A baronet keze hideg volt, mint a márvány.
- Holnapra elfelejti az egészet!
- Nem hiszem, hogy valaha is kiverhetem a fejembõl ezt az üvöltést.
Mi a véleménye, most mit tegyünk?
- Forduljunk vissza?
- A fenébe! Dehogy! Azért jöttünk, hogy megfogjuk az ipsét, és ettõl nem tágítunk!
Mi a gyilkost üldözzük, minket meg a sátán kutyája.
Mindegy! Gyerünk csak!
Akkor is megcsináljuk, ha a pokol ezer ördöge állja az utunkat!
Óvatosan bukdácsoltunk tovább a sötétségben: körülöttünk szél koptatta, csipkés sziklaszörnyek, elõttünk nyugodtan égõ gyertya fénycsíkja.
Semmi sem olyan csalóka, mint egy fényforrás távolsága a vaksötét éjszakában. Olykor úgy láttuk, valahol ott van még a horizont szélén, máskor meg mintha csak néhány méterre lett volna tõlünk.
Végre fölfedeztük, honnan jön, s ekkor már valóban nem voltunk messze tõle.
Csöpögõ gyertyát dugtak egy sziklahasadékba, amelyet kétoldalt nagy kövek védtek a szél ellen. Tényleg nem lehetett máshonnan látni, mint Baskerville Hall felõl.
Utunkban egy hatalmas gránittömb állt, s miután átmásztunk rajta, ott lobogott elõttünk a különös fényforrás: egyetlen csupasz szál gyertya világolt a láp kellõs közepén.
Körülötte semmi sem mozdult, élõlénynek nem volt nyoma sem. Csak a mozdulatlan, sárga láng világított, s fénye rávetõdött a kétoldalt álló kövekre.
- Most mit csináljunk? - suttogta Sir Henry.
- Várjunk!
Itt kell lennie, hátha fölfedezzük valahol.
Alighogy ezt kimondtam, megpillantottuk Seldent.
A szikla fölött, amelynek repedésében a gyertya égett, elõbukkant egy gonosz, sárga, mély árkokkal barázdált és hallatlan rosszindulatot tükrözõ, szinte már nem is emberi arc.
Sárfoltok mocskolták be, borostás szakáll és lecsüngõ, csapzott nedves haj keretezte. Az õsember jutott eszembe, aki itt élt, ezeken a domboldalakon. Mintha azt láttam volna?
A gyertyafény megcsillant apró, ravasz szemeiben, amelyek szüntelenül vizslattak a sötétben. Olyan volt, mint egy szorongatott, üldözõi csörtetésére figyelõ vadállat.
Valami felkelthette gyanúját.
Lehet, hogy volt valami más, titkos jele is Barrymore-nak, amirõl mi persze nem tudhattunk, vagy talán megsejtette, hogy baj környékezi. Elvetemült ábrázatáról szinte le lehetett olvasni rémületét.
Minden pillanatban felugorhatott, s eltûnhetett a sötétben.
Nagyot szökelltem, Sir Henry követte a példámat.
Csaknem ugyanabban a pillanatban a fegyenc felordított, káromkodott egyet, és felénk hajított egy követ. A golyóbis ezer darabra hullott a tömbön, amelynek védelmében meghúzódtunk az elõbb.
Ekkor a, fegyenc felpattant, és hátat fordítva futásnak eredt: csak gyors pillantást vethettem zömök, erõs alakjára.
Ugyanebben a pillanatban csodálatosképp a hold is elõbukkant a felhõk közül.
Végigrohantunk a domb gerincén, és ekkor újra megláttuk emberünket, amint sebesen futott lefelé a lejtõn, úgy ugrálva át a köveket, mint valami zerge.
Egyetlen revolverlövéssel leteríthettem volna, de fegyveremet csupán önvédelem céljára tartogattam, semmi kedvem sem volt hozzá, hogy menekülõ, védtelen emberre lõjek.
Mindketten jó futók voltunk, és kondíciónk is jobb volt a fegyencénél, de hamar beláttuk, hogy úgysem érjük utol.
A holdfényben sokáig követhettük alakját. Már csak kis foltnak látszott, és gyorsan haladt elõre a nagy sziklatömbök közt egy távolabbra esõ domb oldalán.
Lélekszakadva rohantunk, a távolság azonban egyre nõtt közöttünk.
Végül is abbahagytuk az üldözést, lihegve rogytunk le egy sziklára, s figyeltük, hogyan tûnik el a távolban.
Ebben a pillanatban rendkívül különös, váratlan dolog történt.
Feladva a reménytelen üldözést, éppen feltápászkodtunk, hogy elinduljunk hazafelé.
A hold most a horizont jobb szélén sütött, s ezüst tányérjának alsó széle szinte egybeforrt egy gránit sziklaóriás töredezett, toronyszerû csúcsával.
Feketén, mint egy ebonit figura, egy ember alakja rajzolódott ki a holdtányér közepén.
Ne gondolja, kedves Holmes, hogy a szemem káprázott.
Olyan tisztán láttam, mint talán még soha.
Amennyire meg tudtam ítélni, az az alak magas, szikár férfi volt, lábait kicsit szétvetve állt, karját összekulcsolta mellén, fejét pedig lehajtotta, mintha ennek a végtelen tõzeg- és gránitvilágnak a vadságán elmélkednék.
Úgy állt ott, elmerülve, mintha a lápvidék megtestesült szelleme volna.
A jelenség nem a fegyenc volt.
Már csak azért sem lehetett az, mert sokkal távolabb állt attól a helytõl, ahol a bûnözõ eltûnt.
Különben is, magasabb volt Seldennél.
Meglepett kiáltással hívtam fel rá a baronet figyelmét, de mire megfogtam a karját, a látomás eltûnt.
Nem maradt más belõle, mint a csipkés gránit a szinte rátûzött holddal: a néma, mozdulatlan alaknak nyoma veszett.
Legszívesebben egyenest odafutottam volna a sziklához, hogy átkutassam, de a gránitképzõdmény eléggé messze esett tõlünk.
A baronetet erõsen feldúlta az üvöltés, amely családja sötét legendájára emlékeztette, s nemigen volt kedvében, hogy új kalandra induljon.
Sir Henry különben sem látta a magányos férfi alakját, s nem élte át az izgalmat, amelyet bennem keltett a különös, szoborszerû lény.
- Egy börtönõr lesz, nem vitás - mondta Sir Henry.
- Tele velük a lápvidék, amióta ez a fickó megszökött.
Nem lehetetlen, hogy Sir Henry fején találta a szöget, én azonban szerettem volna biztosabbat is tudni.
Még ma érintkezésbe lépünk a börtönnel, és megmondjuk nekik, hol keressék a szökevényt, bár jobban örültem volna, ha mi magunk cipelhettük volna vissza diadalmenetben.
Hát ez történt az elmúlt éjszaka, kedves Holmes, és el kell ismernie, hogy ez alkalommal volt mirõl beszámolnom.
Igaz, akad itt bizonyára sok olyasmi is, ami jelentéktelennek tûnhetik, de most is azt tartom, hogy legjobb, ha minden apróságról pontosan beszámolok, s aztán magára bízom, hogy eldöntse, melyik fontos, melyik nem.
Tény, hogy némi haladás van az ügyben.
Ami a Barrymore házaspárt illeti, azzal, hogy felfedtük tettük okát, tisztáztuk helyzetüket.
A lápvidék azonban, különös jelenségeivel és lakóival egyetemben éppoly titok még ma is elõttem, mint amilyen eddig volt.
Talán legközelebbi levelemben lesz rá alkalmam, hogy fellebbentsem a titok fátylát.
A legjobb az volna, ha mégis lejöhetne ide.
Mindenesetre néhány nap múlva hall még rólam.
10.
DOKTOR WATSON NAPLÓJA
Eddig az idézet Sherlock Holmesnak írott leveleimbõl.
Most azonban fordulóponthoz érkeztem; ez arra kényszerít, hogy búcsút mondjak módszeremnek, és megint csupán memóriámra, illetve rendszeresen vezetett naplómra támaszkodjam.
A továbbiakban jegyzeteim alapján vázolom fel majd a számomra oly emlékezetes eseményeket.
Hogy ott kezdjem, ahol abbahagytam az imént, most az a nap következik, amelyre az eredménytelen hajsza meg az újabb ijedség után virradtunk.
Október 16.
Fülledt, ködös idõ. Odakint szemerkél az esõ.
A kastélyt gomolygó felhõk övezik. Néha felszakadoznak, s ekkor kilátni a csupasz lápra, a vékony, ezüstfehér erekre a dombok lejtõin s a nedvesen csillogó távoli sziklatömbökre.
A hangulat kint is, bent is csüggesztõ.
A baronet másnapos; nagyon megviselték az éjszaka izgalmai.
Én úgy érzem, ólmos súly nehezedik szívemre, bujkáló veszély elõérzete szorongat, mintha bármelyik pillanatban nyakunkon lehetne a katasztrófa, s ez annál borzalmasabb, mert képtelen vagyok közelebbrõl meghatározni, mitõl is félek.
És nincs talán okom rettegésre?
Események hosszú sora a bizonyság rá, hogy sötét erõk hatása alatt állunk.
Itt van mindjárt a kastély utolsó lakójának a családi históriát felidézõ halála, itt vannak a parasztok, akik nemegyszer jelentették, hogy különös teremtményt láttak a lápvidéken.
Kétszer hallottam saját fülemmel a távoli kutyavonításra emlékeztetõ hangot.
Lehetetlen és hihetetlen, hogy bárki és bármi kívül helyezhetné magát a természeti törvényeken.
Szellemkutya, amely látható nyomokat hagy, és amelynek üvöltése eget-földet betölt? Ez egyszerûen abszurdum!
Meglehet, hogy Stapleton babona áldozata, sõt elõfordulhat, hogy Mortimer is csak rémeket lát, de hát ha van jó tulajdonságom egyáltalán, az elsõsorban józan eszem, és semmi sem bírhat rá, hogy ilyen lehetetlen dologban higgyek.
Ha így tennék, lesüllyednék az egyszerû parasztok színvonalára, akik nem is érik be valamiféle közönséges pokolfajzattal, hanem még ki is színezik, hozzátéve, hogy szájából és szemébõl tüzet lövell.
Holmes meg se hallgatná az efféle képzelgéseket, márpedig én az õ megbízottja vagyok itt.
A tényeket azonban nem lehet letagadni, és már kétszer hallottam a lápon ezt az üvöltést.
Tegyük fel, hogy valamilyen hatalmas eb kószál a környéken, ez sok mindent, talán mindent megmagyarázna.
De hát hol tanyázhatna egy ilyen állat, honnan szerezné be a táplálékát, egyáltalán, mi módon kerül ide, miként lehetséges, hogy nappal még nem látta senki?
Be kell vallanom, hogy a valószínû magyarázat elé pontosan annyi nehézség tornyosul, mint a valószínûtlen elé.
És ha a kutyától eltekintünk is, nem saját szemünkkel láttuk-e azt az embert a londoni fiákerben vagy a levelet, amely felhívta Sir Henry figyelmét a láp veszélyeire?
A levél reális volta tagadhatatlan, viszont éppúgy lehet jóakaró mûve, mint ellenségé.
Hol van most ez a jó barát, illetve ellenség?
Ott maradt Londonban, vagy követett bennünket?
Vagy az az idegen volna, akit megpillantottam a Fekete-sziklán?
Noha csak egyetlen pillantást vethettem rá, alaposan szemügyre vettem, és jól megjegyeztem a külsejét.
Nem idevaló, az biztos, hiszen most már minden szomszédunkat ismerem.
Magasabb, mint Stapleton, szikárabb, mint Frankland.
Legjobban Barrymore-ra hasonlított, de hát azt otthon hagytuk, és lehetetlennek tartom, hogy követett volna bennünket.
Szóval megint egy idegen leskelõdik utánunk, hasonlóképp, mint Londonban.
Nem tudtuk lerázni tehát.
Ha megfoghatnám ezt az embert, valószínûleg egy csapásra megszûnne minden problémánk.
Most erre akarom összpontosítani erõimet.
Elsõ gondolatom az volt, hogy elmondom terveimet Sir Henrynek.
De aztán még egyszer átgondoltam a dolgot, és rájöttem, jobb lesz, ha ezúttal saját szakállamra cselekszem, és ha nem muszáj, nem szólok senkinek. A baronet most úgyis kerül mindenkit, valahogy nincs is egészen magánál.
Idegeit meglehetõsen igénybe vette a különös hang, amelyet kint hallottunk a lápon, így hát nem mondok neki semmit, nem akarom szaporítani a bajait, inkább egyedül látok munkához.
Ma délelõtt, reggeli után kis jelenetben volt részünk.
Barrymore kérte, hogy beszélhessen Sir Henryvel. Kis idõre be is zárkóztak a dolgozószobába.
A biliárdteremben ültem, s többször is hallottam, amint felcsattant a hangjuk. Körülbelül sejtettem, mirõl folyik a vita.
Egy idõ múltával a baronet kinyitotta az ajtót, és behívott.
- Barrymore úgy gondolja, sérelem érte - magyarázta.
- Úgy véli, nem volt szép tõlünk, hogy sógora üldözésére indultunk, mivelhogy õ saját akaratából közölte velünk Selden titkát.
A komornyik falfehéren, de higgadtan állott elõttünk.
- Ha netán heves voltam, uram - mondta -, bocsánatot kérek.
Nem hallgathatom el azonban, hogy nagyon meg voltam lepve, amikor észrevettem, hogy reggel jönnek haza az urak, és megtudtam, hogy Seldent üldözték.
A szerencsétlen fickónak elég baja van anélkül is, hogy még én küldjek a nyakára valakit?
- Ha tényleg szabad akaratából közölte volna velünk a titkot, mindjárt más volna az egész, Barrymore - vetette közben Sir Henry. - Igen, de már csak akkor beszélt, illetve nem is maga, hanem a felesége, amikor más választása nem volt.
- Nem gondoltam volna, hogy felhasználja, Sir Henry, erre igazán nem gondolhattam.
- Ez az ember veszélyes.
A láp körül magányos házak vannak, és Selden semmitõl sem riad vissza.
Csak rá kell nézni az arcára.
Ott vannak például Stapletonék, a családban mindössze egy férfi van, aki szembeszállhatna vele.
Senki sincs biztonságban itt, míg Selden nem kerül lakat alá.
- Nem fog betörni sehová, higgye el nekem, uram.
Erre becsületszavamat adom.
És senkinek sem lesz többé terhére ebben az országban.
Higgyen nekem, Sir Henry, néhány napon belül befejezõdnek az elõkészületek, és sógorom útban lesz Dél-Amerikába.
De az ég szerelmére, uram, ne értesítse a rendõrséget, ne árulja el nekik, hogy sógorom még mindig itt tanyázik a lápon?
Már feladták a környéken a hajszát, és egészen addig lapulhat itt, míg el nem indul vele a hajó.
Nem jelentheti fel anélkül, hogy feleségem és engem ne keverne bajba vele.
Könyörgöm, uram, ne értesítsék a rendõrséget!
- Maga mit szól mindehhez, Watson?
Vállat vontam.
- Ha tényleg biztos, hogy elhagyja az országot, súlyos tehertõl szabadulnának meg az adófizetõk.
- Na és mi történik akkor, ha még elutazása elõtt megtámad valakit?
- Ekkora õrültséget csak nem követ el, uram!
Mindennel elláttuk, amire szüksége van.
Ha bûncselekményre vetemednék, ezzel elárulná, hol bujkál.
- Ez igaz - bólintott Sir Henry.
- Na akkor, Barrymore?
- Megáldja az ég, uram, nagyon köszönöm a jóságát.
Feleségem szegény belehalt volna, ha újra elfogják az öccsét.
- Az a gyanúm, hogy bûnpártolást követünk el. Igazam van, Watson?
De tekintetbe véve a hallottakat, nem teszünk feljelentést, úgyis vége az ügynek.
Na jól van, Barrymore, most elmehet.
Miután néhány keresetlen szóval még egyszer köszönetet mondott, a komornyik már-már indult, de rövid habozás után mégis maradt.
- Jó volt hozzánk, uram, és ezt valahogy meg szeretném hálálni.
Tudok valamit, Sir Henry, és talán már elõbb is el kellett volna mondanom, de a dolog jóval a vizsgálat után jutott tudomásomra.
Eddig egyetlen hangot sem árultam el belõle senki emberfiának.
Szegény Sir Charles halálesetérõl van szó.
Mindketten talpra ugrottunk.
- Tudja, hogyan halt meg?
- Nem, uram, azt nem tudom.
- Akkor mit tud?
- Csak azt tudom, miért állt akkor éjszaka a kapunál.
Egy nõre várt.
- Egy nõre várt?
Egy nõre, azt mondja?
- Igen, uram.
- És hogy hívják azt a nõt?
- A nevét nem tudom megmondani, csak a kezdõbetûit: L. L.
- És maga ezt honnan tudja, Barrymore?
- Az úgy volt, uram, hogy nagybátyja levelet kapott aznap reggel.
Mindig sok levelet kapott, mivel nemcsak rangjáról, hanem jó szívérõl is ismert volt, úgyhogy mindig sokan fordultak hozzá segítségért.
De ezen a reggelen véletlenül csak ez az egy levél jött, így hát észre kellett vennem, és meg is jegyeztem magamnak.
Coombe Tracey-bõl küldték, a borítékra nõi kéz írta a címzést.
- És aztán?
- Aztán nem is gondoltam a dologra többet, és talán sose jutott volna az eszembe, ha nincs itt a feleségem.
Néhány héttel ezelõtt éppen takarította Sir Charles dolgozószobáját, amelyet a baronet halála óta nem bolygattunk, és egy elégetett levél nyomaira lelt a kandalló rostélyán.
A levél java része már szénné égett, de egy vékony szeletke, az egyik oldal aljából, épen maradt, és egész jól olvasható volt, noha megfeketedett ez is, és a betûk fakón látszottak.
Úgy festett, mintha utóirat lett volna a levélhez, és ez volt a szövege: Ön úriember, nagyon kérem hát, égesse el a levelemet, és legyen a kapunál tíz órakor.
A szöveg alatt ott voltak a név kezdõbetûi: L. L.
- Megvan ez a szelet papír?
- Nem, uram. Ahogy hozzányúltunk, szétporlott.
- Kapott már levelet Sir Charles ezzel a kézírással?
- Õszintén szólva, uram, nemigen figyelem én a leveleket.
Ez se tûnt volna föl, ha nem magában jött volna.
- És magának fogalma sincs, ki ez az L. L.?
- Nem, uram.
Nem tudok róla többet, mint ön.
De azt hiszem, ha megtalálhatnánk ezt a hölgyet, máris többet tudnánk Sir Charles haláláról.
- Nem értem, Barrymore, hogyan hallgathatta el ezt a fontos adatot.
- Kérem, uram, nem sokkal azután fedeztük fel a dolgot, hogy kezdetét vette nyomorúságunk.
Meg aztán, uram, mindketten igen szerettük a megboldogultat, annál is inkább, mivel olyan sok jót tett velünk.
Ha elõhozakodunk ezzel az üggyel, használni már úgysem használtunk volna vele, az óvatosság pedig mindig is helyénvaló, ahol hölgy van a dologban.
Emberek vagyunk mindnyájan, és?
- Úgy véli, a história árthatna nagybátyám emlékének?
- Nem tudom, uram, én mindenesetre úgy vélekedtem, sok jó nem származhatna belõle.
De hogy ön most olyan megértõ volt, nem tartottam volna szép dolognak, hogy eltitkoljam.
- Rendben van, Barrymore, most elmehet.
- Miután a komornyik kiment a szobából, Sir Henry felém fordult.
- Nos, Watson, mi a véleménye most, hogy új megvilágításba került az ügy?
- Szerintem most még nagyobb a homály?
- Én is azt hiszem.
Ha azonban sikerülne kinyomoznunk, ki rejtõzik a két betû mögött, segítségével felderíthetnénk az egész históriát.
Ennyit elértünk.
Tudjuk, hogy valaki birtokában van a tényeknek, csak épp meg kellene találnunk az illetõt.
Mihez kezdjünk most? Mit javasol?
- Mindenekelõtt értesítenünk kell Holmest errõl a fejleményrõl, mégpedig tüstént.
Ez lesz a kulcs, amit annyiszor áhított már.
Rettentõen tévednék, ha még ez sem hozza le ide.
Rögtön szobámba mentem, és a délelõtti beszélgetés minden részletérõl beszámoltam Holmesnek.
Az utóbbi idõben nagyon el lehetett foglalva, hiszen küldeményei a Baker Streetrõl egészen megritkultak, meg is rövidültek, és semmiféle megjegyzést sem tartalmaztak az általam küldött információkra. Sõt küldetésemrõl is alig esett szó bennük.
Nem vitás, hogy az a bizonyos zsarolási ügy minden idejét és energiáját igénybe vette.
Mégis, reméltem, ez az új fordulat talán felkelti az érdeklõdését.
Nem bánnám, ha itt volna.
Október 17.
Ma egész nap zuhogott az esõ, csak úgy zörgött tõle a repkény, s az esõcsatornák szinte okádták a vizet.
Eszembe jutott a fegyenc: vajon hová húzódhat a kietlen lápon ebben a komisz idõben?
Szerencsétlen flótás!
Ha bûnös is, eleget szenvedett a bûnéért.
S aztán a fiákerben lapuló spicli, majd meg a holdbeli szellemfigura ötlött eszembe.
Vajon ez a láthatatlan ember, ez a sötétben bujkáló intrikus is odakint ázik most?
Alkonyattájt felöltöttem esõkabátomat, és jó mélyen besétáltam a lápba. Fejemben vadul kergették egymást a képtelenebbnél képtelenebb fantáziaképek, az esõ végigvert arcomon, s fülembe fütyült a szél.
Isten irgalmazzon annak, aki most az ingoványba téved, hiszen még a magasabban fekvõ helyek is mocsárrá változtak.
Sikerült meglelnem a Feketesziklát, amelyen magányos megfigyelõnket fölfedeztem, s csipkés csúcsáról bekukucskáltam a baljós halmok közé.
A rozsdabarna dombokat esõzuhatagok söpörték végig. A látóhatár szélén tömör, bíborszínû fellegek függtek, és szürke páragomolyagok koszorúzták a fantasztikus halmokat.
Balról, egy távoli résen át - csupán félig eltakarva a ködtõl - a fák közül idelátszott Baskerville Hall két karcsú tornya.
Ha nem számítom a kõkorszakbeli kunyhókat, amelyek szinte összebújva szorongtak a dombok oldalán, ez volt az egyetlen, ami egyáltalán emberi lények közelségére utalt.
A férfinak, akit két nappal ezelõtt ugyanezen a helyen pillantottam meg elõször, nyoma se volt.
Amint visszafelé sétáltam, dr. Mortimer ért utol homokfutóján. Azon az ösvényen jött, amely az egyik félreesõ tanyából, Foulmire-farmból kiindulva szelte át a lápvidéket.
Mortimer az utóbbi idõben nagyon figyelmes volt hozzánk, alig telt el nap, hogy ne láttuk volna, s ne érdeklõdött volna hogylétünk iránt.
Rávett, hogy csak másszak fel kocsijába, s fölajánlotta, hogy hazavisz.
Megtudtam, hogy rettenetesen bántja kedves kis spanieljének eltûnése; a kutya egy alkalommal kiszökött a lápra, s nem tért vissza többé.
Megpróbáltam vigasztalni Mortimert, bár a pórul járt póni példájára gondolva, õszintén szólva nem hittem, hogy a kis állat valaha is megkerül.
- Mellesleg, Mortimer - kezdtem, ahogy végigzötyögtünk a hepehupás ösvényen -, ha jól sejtem, maga mindenkit ismer itt, igaz?
- Hát igen.
- Nem ismer egy nõt, akinek L. L. a monogramja?
Mortimer néhány percig gondolkozott.
- Nem - felelte.
- Van itt néhány cigány meg idénymunkás, ezeket közelebbrõl nem ismerem, de a parasztok meg a dzsentrik közt nincs ilyen nevû.
De várjon csak, tévedek - tette hozzá rövid szünet után.
- Megfeledkeztem Laura Lyonsról. Az õ monogramja valóban L. L., csakhogy õ Coombe Tracey-ben lakik.
- Ki az a Laura Lyons?
- Frankland lánya.
- Ne mondja!
A vén kötekedõé?
- Igen, azé.
A lány férjhez ment egy Lyons nevû festõhöz, aki azért jött a lápvidékre, hogy vázlatokat készítsen.
A férfiról késõbb kiderült, hogy szélhámos, el is hagyta Laurát.
A szóbeszéd szerint nemcsak a férfi volt a hibás.
Apja kitagadta a lányt, mert akarata ellenére ment férjhez, de lehettek egyéb okai is.
Szegény lány meg volt áldva, elõbb az ifjú csirkefogóval, aztán meg a vén gazemberrel.
- Most hol él?
- Úgy sejtem, kap némi apanázst az öreg Franklandtõl. Sok ugyan nem lehet, tekintve az öreg költséges ügyeit.
Bármennyire is megérdemelte sorsát, az ember szíve csak megesik rajta.
Sorsáról mindenki tudott, s többen vállalkoztak rá, hogy tisztességes keresethez segítik.
Pártfogói közé tartozott Stapleton meg Sir Charles is.
A magam szerény módján én is tettem egyet-mást az érdekében.
Ahhoz akartuk hozzájuttatni, hogy leíróirodát nyithasson.
Mortimer kíváncsiskodott, miért érdekel a nõ, de sikerült anélkül kielégítenem a kíváncsiságát, hogy túl sokat mondtam volna.
Holnap délelõtt átballagok majd Coombe Tracey-be, és ha beszélhetek ezzel a kétes múltú Mrs. Laura Lyonsszal, nagy lépést tettünk meg legalább egy momentum tisztázásának útján, ami a rejtélyek sorozatát tekintve mégiscsak valami.
Kezdek ravasszá válni, mint a kígyó, ugyanis mikor Mortimer túlságosan szorongatott már kérdéseivel, odavetettem neki, hogy érdekelne, melyik csoportba sorolható Frankland koponyája, így aztán egész úton nem is hallottam egyébrõl, mint koponyaméretekrõl és típusokról.
Ezen a viharos, szomorú napon még egy olyan élményem volt, amelyet fel kell jegyeznem.
Barrymore-ral beszélgettem az imént. Olyan adathoz jutottam, amely bármikor ütõkártya lehet kezemben.
Mortimer velünk vacsorázott, s vacsora után ekartét játszott a baronettel.
A komornyik a könyvtárba hozta kávémat, s rögtön kihasználtam az alkalmat, hogy megkérdezzek tõle valamit.
- Mondja - kezdtem -, ez a maga kitûnõ rokona eltûnt már, vagy még mindig odakint lapul??
- Nem tudom, uram - felelte Barrymore -, õszintén szólva, alig várom, hogy eltûnjön, mert eddig csak bajt hozott ránk.
Azóta, hogy utoljára ételt vittem neki, semmit sem tudok róla, márpedig ez három nappal ezelõtt volt.
- Nem is beszélt vele azóta?
- Nem, uram. Az étel viszont, amit kivittem neki, nem volt ott, amikor megint kimentem.
- Ez esetben még a lápon csavarog a sógora?
- Így gondolnám én is, uram, hacsak az a másik nem vitte el az ennivalót.
Kezemben a csészével, amelyet épp számhoz akartam emelni, a székbe huppantam, és bután bámultam a komornyikra.
- Hogyhogy az a másik? Hát maga tudja, hogy másvalaki is??
- Igen, uram, tudom, hogy másvalaki is van a lápon.
- Látta már?
- Nem, nem láttam.
- Honnan tudja akkor?
- Selden mondta, uram, körülbelül egy héttel ezelõtt.
Ez is bujkál, de nem fegyenc, ahogy sejtem.
Sehogy se tetszik nekem ez a dolog, doktor, õszintén megmondom, hogy sehogy se tetszik.
- Barrymore hangjából érzett az izgalom.
- Ide figyeljen, Barrymore!
Semmi közöm a sógora ügyéhez, engem kizárólag a maga gazdája és a biztonsága érdekel.
Azért jöttem ide, hogy neki segítsek, más egyéb dolgom nincs itt.
Mondja meg most õszintén, mi nem tetszik magának.
Barrymore közben megbánhatta hirtelen kitörését, vagy csak azt nem tudta, hogyan fejezze ki magát, mindenesetre jó darabig hallgatott.
- Hogy mi nem tetszik? - tört ki végül, s a lápra nézõ ablak felé intett, amelyrõl még mindig csurgott a víz.
- Hát ez az egész, ami itt folyik, ez a nagy cécó! Valami bûzlik itt, erre esküdni mernék.
Biz'isten, nagyon örülnék, uram, ha egy szép napon látnám, hogy Sir Henry tényleg indul vissza Londonba!
- De hát mi az, ami ennyire izgatja magát?
- Nem volt elég Sir Charles halála?
Ha csak azt vesszük is, amit a halottkém megállapított. Hát nem elég az?
Nem hallotta ezeket az éjszakai hangokat a lápon?
Senki sem merészkedik ki oda napnyugta után, még ha vagyont fizetnének is neki!
Az az idegen meg csak lapul, és vár és vár.
De mire vár vajon?
És egyáltalán, mi lesz még ebbõl?
A Baskerville-ekre rájár a rúd, ez biztos, és nagyon fogok örülni, ha megjön az új személyzet, s búcsút mondhatok a kastélynak.
- Maradjunk az idegennél - vágtam közbe.
- Semmit sem tud róla?
Mit mond Selden?
Nem jött rá, hogy hol rejtõzik az idegen, vagy hogy legalább mivel foglalkozik?
- Selden csak egyszer-kétszer akadt össze vele, de úgy találta, nem lehet belõle kiszedni semmit.
Elõször azt hitte, a rendõrség embere, de aztán kiokoskodta, hogy vaj lehet a fején annak is.
Úriember, nem vitás, de hogy mit csinál, képtelen volt megtudni.
- És mit mondott Selden, hol él?
- A romházak közt, a domboldalon. Ahol azok a régi népek laktak.
- S mit eszik vajon?
- Selden megfigyelte, hogy van valami segédje, egy fiatal fiú, aki ellátja minden szükségessel.
Úgy sejtem, a fiú Coombe Tracey-be jár bevásárolni.
- Na jól van, Barrymore.
Majd még folytatjuk.
Miután a komornyik elment, a sötét ablakhoz léptem, és a maszatos üvegen át kitekintettem a rohanó felhõkre és a viharban hajlongó fákra.
Ha itt, a házban így érezni a szelet ma este, mi lehet odakint a lápon, a kõkunyhóban?
Miféle szenvedélyes gyûlölet bírhat rá valakit, hogy ilyen idõben a szabad ég alatt tartózkodjék?
Miféle célja - akár becsületes célja is lehet valakinek, amiért kész ennyi áldozatra?
A kõkunyhóban, a láp kellõs közepén kell keresni tehát a feleletet erre a már-már bosszantó rejtélyre.
Egyetlen napnak sem szabad elmúlnia anélkül, hogy ne tennék meg minden tõlem telhetõt - bárhogy is, de le kell lepleznem a különös idegent!
11.
A KRIPTALAKÓ
Az elõbbi fejezetet naplójegyzeteimbõl állítottam össze, s így jutottam el történetemmel október 18-ig. Innen kezdve a különös események már sebesebben peregtek, egyre közelebb hozva a szörnyû végkifejletet.
A következõ néhány nap annyira élénken él emlékezetemben, hogy nem is kell igénybe vennem jegyzeteimet.
Ott folytatom tehát, hogy elõzõ nap sikerült két igen fontos tény birtokába jutnom. Az egyik: Mrs. Laura Lyons Coombe Tracey-bõl levelet írt Sir Charles Baskerville-nek, oda és akkorra kérve tõle randevút, ahol és amikor az öregúr elhalálozott. A másik meg, hogy a lápon lapuló titokzatos ismeretlen a domboldalon lakik, mégpedig valamelyik kõkunyhóban.
Ha ezeknek az adatoknak a birtokában sem tudok bevilágítani a szövevénybe, igazán ostoba és gyáva figura vagyok.
Este nem volt rá alkalmam, hogy beszámoljak a baronetnek felfedezésemrõl Mrs. Laura Lyonsszal kapcsolatban, mivel kártyapartnere, Dr. Mortimer meglehetõsen sokáig maradt.
Reggeli után azonban mégiscsak tájékoztattam, s megkérdeztem tõle, volna-e kedve eljönni velem Coombe Tracey-be.
Rögtön bele is egyezett, mégpedig örömmel, de aztán kisütöttük, hogy csak hasznosabb lesz, ha egyedül bonyolítom le a dolgot.
Minél nagyobb a fölhajtás, annál kevesebb az értesülés?
Végül is otthagytam Sir Henryt, bár nem egészen lelkiismeret-furdalások nélkül; kocsiba ültem, s elindultam újabb nyomozó utamra.
Ahogy elértük Coombe Tracey-t, szóltam Perkinsnek, állítsa meg a lovakat, aztán gyalog vágtam neki, hogy megkeressem a hölgyet, akit ki akartam hallgatni.
Szerencsére hamar megtaláltam. Háza központi, forgalmas helyen feküdt.
A szolgáló azonnal betessékelt, s hogy beléptem a nappaliba, a ház úrnõje egy Remington írógép mellõl ugrott fel.
Kedves mosollyal sietett üdvözlésemre, amikor azonban észrevette, hogy idegen vagyok, kicsit megnyúlt az arca. Rögtön újra helyet foglalt, s így kérdezte meg, minek köszönheti a látogatást.
Elsõ benyomásom az volt, hogy Mrs. Lyons páratlanul szép asszony.
Szeme és haja egyaránt gesztenyebarna volt, alig észrevehetõn szeplõs arcán a barna nõk jellegzetes rózsái virítottak. Az a bizonyos halovány pír volt ez, amely a tearózsa szirmainak tövét színezi.
Elsõ benyomásom tehát, ismétlem, a csodálat volt.
A kritikus csak ezután ébredt fel bennem.
Valami ugyanis megbontotta az arc harmóniáját. Nem tudom, miért, talán a kihívó tekintet, talán a lebiggyedt száj miatt, de közönségesnek éreztem. Mégsem volt hát tökéletes szépség.
Az elsõ pillanatban csupán annyi hatolt a tudatomig, hogy egy szép nõ társaságába csöppentem, aki most látogatásom okát kérdezte.
Most viszont már kezdtem megérteni, mennyire kényes ügyet bolygatok.
- Van szerencsém ismerni édesatyját - kezdtem.
Ez elég ügyetlen bevezetés volt, s a hölgy azonnal éreztette is velem, hogy bakot lõttem.
- Atyámhoz semmi közöm - felelte.
- Nem tartozom neki semmivel, és barátai nekem nem barátaim.
Ha a megboldogult Sir Charles Baskerville és néhány más jószívû ismerõsöm nem sietett volna segítségemre, atyámtól igazán éhen halhattam volna.
- Jó, hogy említi a boldogult Sir Charles Baskerville nevét, ugyanis éppen miatta jöttem.
A szeplõk hirtelen megszaporodtak a hölgy arcán.
- Mit tudhatok én róla? - kérdezte, s ujjai idegesen babráltak az írógép billentyûzetén.
- Ismerte õt, ugyebár?
- Egyszer már mondtam, hogy jó volt hozzám, és én örökre adósa vagyok.
Hogy most egyáltalán saját lábamon állok, nagyrészt annak köszönhetem, hogy részvéttel szemlélte szomorú sorsomat
- Levelezett Sir Charlesszal?
A hölgy hirtelen felpillantott; barna szemében harag tüzelt.
- Megmondaná, mi célból érdekli mindez? - kérdezte, elég éles hangsúllyal.
- Abból a célból, hogy elkerüljük a botrányt.
Jobb, ha csak érdeklõdöm, mint hogy esetleg meginduljon a lavina.
A nõ hallgatott, arca fehér volt, mint a fal.
Ahogy ismét rám nézett, volt valami dacos nemtörõdömség a pillantásában.
- Jó, akkor válaszolok.
Kérdezzen!
- Levelezett Sir Charlesszal?
- Magától értetõdik, írtam neki néhányszor, hogy megköszönjem figyelmét és nagylelkûségét
- Emlékszik a levelek dátumára?
- Nem.
- Találkozott is vele?
- Egyszer vagy kétszer, amikor ellátogatott Coombe Tracey-be.
Sir Charles nagyon visszavonult életet élt, és inkább titokban jótékonykodott.
- De ha olyan ritkán látta, és ritkán is írt neki, honnan szerezhetett tudomást Sir Charles az ön siralmas helyzetérõl, honnan tudta, hogy kegyed segítségre szorul? Hiszen azt mondja, hogy segített, igaz?
Mrs. Lyons csodálatosképpen rögtön kész volt a válasszal:
- Több környékbeli úr tudott szomorú élettörténetemrõl, összefogtak, hogy segítsenek rajtam.
Az egyik Sir Charles szomszédja és meghitt barátja, Mr. Stapleton volt.
Mr. Stapleton hallatlanul kedves volt hozzám, és a baronet is tõle tudta meg nyomorúságomat.
Arról már voltak értesüléseim, hogy Sir Charles Baskerville több ízben is igénybe vette közvetítõként Stapletont, a hölgy kijelentése tehát igen hihetõen hangzott.
- Kért-e valaha levélben találkozót Sir Charlestól?
Laura Lyons arcát ismét elborította a harag pírja.
- Na de, uram! Nem gondolja, hogy kissé különös kérdés ez?
- Sajnálom, asszonyom, de meg kell ismételnem a kérdést.
- Jó, akkor felelek. Semmi esetre sem!
- Azon a napon sem, amikor Sir Charles meghalt?
A harag pírja egy pillanat alatt eltûnt, halálsápadt arc meredt rám.
Kiszáradt ajkai nem bírták kimondani a nemet, melyet inkább csak láttam, mint hallottam.
- Bizonyára megcsalja az emlékezete - szóltam aztán.
- Ha akarja, még idézhetek is levelébõl: "Ön úriember, nagyon kérem hát, égesse el a levelemet, és legyen a kapunál tíz órakor".
Már-már elájult, de ereje végsõ megfeszítésével mégiscsak összeszedte magát.
- Hát nincsenek már úriemberek!? - kiáltott föl.
- Igazságtalanul vádolja Sir Charlest, mert õ igenis elégette a levelet.
De megesik, hogy akkor is el lehet olvasni egy levelet, ha már elégették.
Tehát elismeri, hogy kegyed írta a levelet?
- Hát igen, én írtam! - kiáltott föl ismét az asszony, mintha ebbe a pár szóba akarná belezsúfolni felindulását.
- Én írtam a levelet!
Minek is tagadjam!
Semmi okom rá, hogy szégyenkezzem miatta!
Arra akartam kérni, hogy segítsen rajtam.
Azt gondoltam, ha személyesen beszélhetek vele, biztosabban megnyerhetem a támogatását, s ezért kértem meg rá, hogy találkozhassunk.
- De miért épp ebben az idõpontban?
- Mert épp akkor tudtam meg, hogy másnap Londonba utazik, és esetleg hónapokig ott marad.
Arra pedig megvolt az okom, hogy miért nem mehettem korábban.
- Miért a kertbe kért tõle találkozót, ahelyett, hogy a kastélyban látogatta volna meg?
- Csak nem hiszi komolyan, hogy egy magányos asszony megjelenhetik éjszaka egy agglegény lakásán?
- Jó, akkor azt mondja meg, mi történt a találkozón!
- Nem volt találkozó.
- Na de Mrs. Lyons!
- Nem, uram! Mindenre, ami szent, esküszöm önnek, hogy nem volt, mert nem mentem oda.
Valami közbejött, és nem mehettem.
- Mi jött közbe?
- Magánügy.
Errõl nem beszélhetek.
- Tehát beismeri, hogy randevút kért Sir Charlestól oda és akkorára, ahol és amikor a baronet meghalt, de azt már tagadja, hogy megjelent volna a találkozón, igaz?
- Ez az igazság!
Tovább ostromoltam keresztkérdéseimmel, de semmire sem jutottam.
- Mrs. Lyons - szóltam, és azzal a szándékkal álltam fel, hogy véget vessek a hosszú és eredménytelen beszélgetésnek -, maga nagy felelõsséget vesz magára, és nagyon kellemetlen helyzetbe kerülhet, ha nem mond el nyíltan és õszintén mindent, amit tud.
Ha arra kényszerít, hogy a rendõrséghez forduljak, majd meg fogja látni, milyen mélyen bele van bonyolódva ebbe az ügybe.
Ha teljesen ártatlan, akkor miért tagadta, hogy azon a bizonyos napon találkozót kért Sir Charlestól?
- Mert attól féltem, hogy a ténybõl hamis következtetést vonhatnak le, és botrányba keveredem.
- Miért volt annyira rajta, hogy Sir Charles elégesse a levelét?
- Ha olvasta a levelet, akkor ezt tudnia kell.
- Én nem mondtam, hogy az egész levelet olvastam.
- Hisz az imént még idézett is belõle!
- Igen, de csak az utóiratot.
A levelet, amint már említettem is, Sir Charles elégette, úgyhogy nem lehetett elolvasni.
Még egyszer kérdem tehát, miért volt annyira rajta, hogy Sir Charles égesse el ezt a levelet, amelyet halála napján kapott kézhez?
- Magánügy. Mondtam már?
- Annál inkább érdeke, hogy elkerülje a hivatalos nyomozást.
- Jól van, megmondom hát!
Ha olyan alaposan tájékozódott szomorú sorsom felõl, akkor tudnia kell azt is, hogy könnyelmûen mentem férjhez, és hogy házasságomat nem ok nélkül bántam meg.
- Ezt hallottam.
- Férjem, akit utáltam, egyre üldözött.
A törvény az õ oldalán volt, s nekem örökké rettegnem kellett, egyszer csak arra kényszerít, hogy újból vele éljek.
Az idõ tájt tudtam meg, amikor ezt a levelet írtam Sir Charlesnak, hogy volna lehetõség szabadságom visszanyerésére, ha pénzt áldozhatnék rá.
Márpedig erre vágytam, ez rengeteget jelentett volna számomra. Lelki nyugalmat, boldogságot, önmagam megbecsülését, mindent.
Tudtam, hogy Sir Charles milyen nagylelkû, s azt gondoltam, ha személyesen mondhatom el neki történetemet, segíteni fog rajtam.
- Akkor hát miért nem ment el mégsem a találkozóra?
- Idõközben máshonnan kaptam segítséget.
- Miért nem írt Sir Charlesnak, és miért nem közölte ezt vele?
- Meg is tettem volna, ha nem olvasom másnap halálhírét az újságban.
Tagadhatatlan, hogy Mrs. Lyons vallomása kerek, összefüggõ egész volt, s kérdéseimmel nem tudtam ellentmondásokba keverni.
Mindössze csak oly módon ellenõrizhettem volna vallomását, ha megtudom, vajon csakugyan indított-e válópert férje ellen a tragédia idején.
Nemigen merte volna oly magabiztosan állítani, hogy nem volt Baskerville Hallban, ha mégis ott volt. Hiszen kocsin kellett volna odamennie, s csak a hajnali órákban térhetett volna haza Coombe Tracey-be.
Kirándulása nem maradhatott volna titok.
Úgy látszott tehát, hogy igazat mondott, ha vallomása nem is volt a teljes igazság.
Csalódva, kissé leverten távoztam tõle.
Megint fallal kerültem szembe, mint már annyiszor feladatom végzése során.
De minél tovább tûnõdtem Mrs. Lyons arckifejezésén és viselkedésén, annál jobban éreztem, hogy valamit mégsem mondott el nekem.
Miért sápadt el annyira?
Miért tusakodott annyira a legkisebb beismerés ellen is, míg nem kényszerítettem rá?
Miért hallgatott olyan mélyen a tragédia órájáról?
Mindezek mögött mégsem rejtõzhetnek olyan ártatlan dolgok, mint ahogy el akarta velem hitetni.
Mivel ebben az irányban továbbhaladni úgysem tudtam, vissza kellett most térnem ahhoz a másik nyomhoz, amely a lápvidéki kõkunyhók közé vezetett.
Ez pedig nagyon is bizonytalan nyom volt.
Errõl rögtön meg is gyõzõdtem, amikor hazafelé tartva egyre-másra fedeztem fel a dombokon az õsember hátrahagyott emlékeit.
Barrymore csak annyit tudott, hogy a rejtélyes idegen a kunyhók valamelyikében ütött tanyát. Márpedig ezek százával sorakoztak széltében-hosszában a lápon.
De szerencsére segítségül hívhattam élményemet, ugyanis világosan láttam akkor, hogy a férfi a Fekete-szikla csúcsán állt.
Kutatásomnak innen kell tehát kiindulnia.
Lépésrõl lépésre át kell kutatnom minden kõkunyhót, míg meg nem lelem az igazit.
El voltam szánva, hogy ha ráakadok, akár revolveremmel is kicsikarom emberembõl, kicsoda, és mi célból kémkedik utánuk.
A Regent Streeten, a tömegben könnyen kereket oldhatott, de itt, a kietlen lápon ezt már nem teheti meg oly könnyen.
Ha viszont megtalálom a kunyhót, s az idegent mégsem lelem benne, addig várok rá, amíg vissza nem tér.
Holmes Londonban egyszer már elszalasztotta.
Nagy dicsõség lenne, ha elcsíphetném, mégpedig nem utolsósorban azért, mert barátom annak idején felsült vele.
A szerencse eddig ellenünk volt, de most talán mégis fordult a kerék.
A jó szerencse hírnökét ez alkalommal Mr. Frankland játszotta. Az õsz bajuszú, pirospozsgás öregúr éppen házának kertkapuja elõtt állt, amikor arrafelé hajtottunk.
- Jó napot, doktor Watson! - kiáltotta jókedvûen. - Igazán hagyhatná egy kicsit megpihenni a lovait! Jöjjön már be hozzám, igyék velem egy pohár bort! Mindjárt gratulálhat is nekem!
Azok után, amiket hallottam, hogy hogyan bánt a lányával, meglehetõsen idegenkedtem az öregtõl, de mert nagyon haza akartam küldeni már Perkinst a hintóval, az alkalom kapóra jött.
Leszálltam hát, s a kocsissal megüzentem Sir Henrynek, hogy majd gyalog megyek, de ebédre otthon leszek pontosan.
Aztán követtem Franklandet az ebédlõbe.
- Nagy nap ez a mai, uram! Életem piros betûs ünnepnapja! - kezdte Frankland, s szinte vihogott.
- Két legyet ütöttem egy csapásra.
Hogy az elején kezdjem, arról van szó tudniillik, hogy meg akarom tanítani ezt a népséget arra, hogy a törvény az törvény, és hogy van itt valaki, aki a körmükre néz, ördög vigye a sok senkiháziját!
Kiharcoltam magamnak a jogot, hogy keresztül járhassak a vén Middleton parkján. A kellõs közepén, uram! Alig száz lépésre a kapujától!
Na, mit szól hozzá?
Meg kell tanítani ezeket a nagyurakat, hogy nem tiporhatják lábbal a magunkfajta köznép jogait, hogy zavarodjanak meg!
Aztán meg kitiltattam az erdõbõl a falusiakat, akik mindig ott rendezik a dínomdánomot.
Ezek a szemét népek azt hiszik, hogy a tulajdonosnak szava se lehet ahhoz, amit mûvelnek, azt hiszik, szabadon garázdálkodhatnak, és mindent bemocskolhatnak a papírszeméttel, és szertehajigálhatják az üvegeket.
Mind a két ügy lezárult, doktor Watson, méghozzá az én javamra.
Ilyen napom még nem volt azóta, hogy Sir John Morlandot elítéltettem vadorzásért, aki a saját tilosában lõtt vadat.
- Hát ezt meg hogy csinálta?
- Itt vannak az iratok, uram!
Érdemes beléjük kukkantani! Frankland kontra Morland!
Belekerült, igaz, kétszáz fontomba, de az ítélet csak megszületett!
- Na és mi haszna volt belõle?
- Semmi, uram! Éppen hogy semmi!
Büszke vagyok rá, hogy semmiféle elõnyöm nem származott az ügybõl.
Én csak a közösség érdekét tartom szem elõtt, ami viszont kötelességem.
Bár szó se róla, ezek a fernworthybeliek ma éjjel is meg fognak égetni, persze csak képletesen, bár legutóbb is megírtam a rendõrségnek, hogy hagyassák velük abba ezt az ocsmányságot.
A megyei rendõrség botrányosan viselkedik, uram, és lépést sem tett, hogy támogasson elismert jogaim gyakorlásában.
A Frankland kontra Regina-ügy majd a nyilvánosság elé tárja ezt a problémát.
Megmondtam, hogy meg fogják még keserülni, ahogyan velem bánnak, márpedig a végén mindig nekem van igazam.
- Ezt hogy érti?
Az öregúr fontoskodó képet vágott.
- Hát csak úgy, hogy mondhatnék nekik valamit, ami rettenetesen érdekelné õket, de csak azért is hallgatok. Ott egye a fene a gazembereit! Még hogy én segítsek ezeknek!
Kínomban jobbra-balra pislogtam, s már azon törtem a fejem, mi módon szabadulhatnék ettõl a pletykaáradattól, de most hirtelen hegyezni kezdtem a fülemet.
Ahhoz eléggé megismertem már a vén bûnös furcsa természetét, hogy tisztában legyek vele: az érdeklõdés legkisebb jelére rögtön abbahagyja bizalmaskodásait.
- Megint valami vadorzás, mi? - jegyeztem meg lehetõ legérdektelenebb hangomon.
- Ördögöt, édes fiam! De nem ám! Ez valami sokkal fontosabb!
Mit szólna például a bujkáló fegyenchez?
Megdöbbentem.
- Csak nem akarja azt mondani ezzel, hogy tudja, hol van?
- Egészen pontosan nem tudnám megmondani, hogy hol van, de afelõl biztos vagyok, hogy hozzásegíthetném a lefogásához a rendõrséget.
Eszébe jutott valaha is, hogyan lehetne a legegyszerûbben megfogni ezt az embert? Csak azt kell kifigyelni, honnan kap ennivalót, aztán már gyerekjáték az egész!
Úgy látszott, az öreg már egész közel jutott az igazsághoz.
- Hát persze - mondtam -, ez így igaz, de honnan tudja, hogy egyáltalán itt van még a lápon?
- Tudom, mert a tulajdon két szememmel láttam a cinkosát, aki eleséget hord neki.
Hirtelen aggódni kezdtem Barrymore-ért.
Elveszett ember, ha ennek a lehetetlen öreg "mindenlébenkanálnak" a csapdájába kerül?
De Frankland következõ megjegyzésére kõ esett le a szívemrõl.
- Biztos meglepi, ha azt mondom, hogy egy kölyök viszi neki az ételt.
Naponta látom a teleszkópomon, odafent a háztetõn.
Mindig ugyanegy idõben halad el, s mindig ugyanazon az úton. Ki máshoz mehetne, mint a fegyenchez?
Ezt a szerencsét!
Igyekeztem még jobban leplezni érdeklõdésemet.
Egy kölyök!
Nem azt mondta Barrymore, hogy az ismeretlent egy fiú szolgálja ki?
Frankland tehát a spicli nyomát fedezte föl, és nem a fegyencét!
Hosszú és nehéz vadászatot takarítanék meg vele, ha megfigyeléseinek birtokába juthatnék.
Egyetlen módja kínálkozott ennek, mégpedig az, hogy továbbra is a hitetlenkedõ közömböst játsszam.
- Szerintem sokkal valószínûbb, hogy az egyik lápvidéki pásztor gyerekét látta, amint apjának vitt ebédet.
A vén zsarnokot ez a szelíd ellenkezés is hallatlan dühbe gurította.
Vadul végigmért, szürke bajusza felborzolódott, mint a dühös kandúré.
- Ugyan, kérem! - hördült fel, s kimutatott a messze nyúló lápra.
- Látja amott a Fekete-sziklát?
Akkor látnia kell azt a kis halmot is mögötte, azzal a csipkebokorral.
Arrafelé van a legtöbb kõ az egész lápon!
Épp ott legeltetné egy pásztor a birkáit?
Amit most mondott, uram, az egyszerûen nevetséges.
A lehetõ leghalkabb hangomon válaszoltam, hogy nem ismerem a körülményeket.
Visszavonulásom nagyon tetszett az öregúrnak, s további bizalmaskodásokkal jutalmazott érte.
- Nyugodt lehet, uram, hogy nagyon jól megfontolok mindent, mielõtt véleményt alkotok bármirõl is.
Jó néhány alkalommal láttam már a fiút a batyujával.
Naponta. Néha kétszer is egy nap? De várjon csak, doktor Watson!
Ha nem csal a szemem, most is mozog valami a domboldalon!
A megjelölt hely több mérföldnyire lehetett tõlünk, de egész jól kivehettem a kis fekete pontot, amint lassan haladt elõre a szürkészöld mezõben.
- Jöjjön csak, uram, jöjjön! - kiáltott Frankland, és máris rohant föl a lépcsõkön.
- Most saját szemével láthatja, és majd aztán beszéljen!
A teleszkóp, ez a három fémlábra szerelt szörnyû alkotmány a ház lapos tetején meredezett.
Frankland belekukkantott; és elégedetten kiáltott fel:
- Gyorsan, doktor Watson! Gyorsan nézzen bele, mielõtt a fickó áthalad a dombon!
És valóban, vállán batyuval, fura kis lényt pillantottam meg, amint lassan baktatott fölfelé a dombon.
Hogy elérte a dombtetõt, szánalmas, borzas figurája egy pillanatra élesen kirajzolódott a hidegen ragyogó ég kékjében.
Lopva, annak az embernek óvatosságával nézett körül, aki üldözõit lesi.
Aztán eltûnt a domb mögött.
- Na mit szól hozzá?
Igazam volt?
- Szent igaz! Ennek a fiúnak tényleg valami titkos útja lehet.
- És hogy mi az a titkos út, azt egy bugris rendõr is kitalálhatja.
De csak azért se mondok nekik semmit, sõt maga is ígérje meg, hogy senkinek sem szól.
Egy kukkot se!
Érti?
- Ahogy kívánja, Mr. Frankland.
- Bitangul bántak velem, bitangul.
Majd ha a Frankland kontra Regina-ügyben elõjönnek a dolgok, biz'isten föl lesz háborodva az egész ország.
Olyan nincs, hogy én valaha is segítségére legyek a rendõrségnek!
Mert tõlük aztán igazán engem is megégethetnének ezek a gazemberek, nemcsak a képmásomat?
De csak nem akar menni?
Jöjjön, igyuk meg ezt az üveg bort a nagy nap örömére.
De ellenálltam a kísértésnek, sõt nagy nehezen sikerült lebeszélnem arról is, hogy elkísérjen, amint az szándéka volt.
Míg esetleg láthatott, az országúton maradtam, de aztán hirtelen nekivágtam a lápnak, és elindultam toronyiránt a köves domb felé, amely mögött a fiú eltûnt.
Minden a kezemre játszott, s én megfogadtam, hogy most az egyszer, már amennyire erõmön és kitartásomon múlik, nem engedem kisiklani kezembõl a szerencsét.
A nap már lenyugvóban volt, amikor felérkeztem a domb tetejére; ahogy letekintettem, a napsütötte nyugati lejtõ még aranyoszölden fénylett, miközben a halom túlsó felén már sötét árnyék nyújtózott.
A látóhatáron könnyû pára terjengett. Fantasztikus szörnyekként meredtek ki belõle a Góliát-szikla és a Róka-szikla kolosszusai.
A végtelenbe nyúló pusztaságot csend ülte meg, s amerre a szem ellátott, semmi sem moccant, csupán egy nagy madár körözött lustán a magasban.
A levegõég kárpitja s az alant elterülõ láp között csak mi ketten voltunk élõlények?
A kietlen táj, a hirtelen magány s vállalkozásom hátborzongató mivolta egyszeriben szíven markolt.
A fiút sehol sem láttam.
De odalent a völgyben, a dombok karéjában öreg kõkunyhók sorakoztak: fel is fedeztem egyet, amelynek tetõzete jobb állapotban volt a többinél, s alkalmasnak látszott arra, hogy zord idõben menedékül szolgáljon.
Ahogy megláttam, nagyot dobbant a szívem.
Itt tanyázott hát az idegen, ebben a kõkriptában!
Végre rejtekhelyének küszöbére tehetem a lábamat - titka kézzelfogható közelségbe került, csak ki kell nyúlnom érte!
Lassan, óvatosan lépkedve közeledtem a kunyhóhoz, s közben eszembe jutott, hogy úgy teszek, mint Stapleton, aki lecsapásra kész hálójával settenkedik így a földre szállt pillangó felé. Örömmel konstatáltam, hogy a fészeknek valóban van lakója.
Kitaposott ösvény vezetett a nyíláshoz, amely az ajtót pótolta.
Odabenn minden csendes volt.
Lehet, hogy az ismeretlen bent rostokol, de az is lehet, hogy kinn csatangol valahol a lápon?
A kaland izgalma végleg erõt vett rajtam.
Cigarettámat elhajítottam, jól megmarkoltam pisztolyom agyát, és gyorsan odalépve az ajtóhoz, belestem rajta.
A kunyhó üres volt.
Biztos jelek mutatták, hogy érzésem mégsem csalt.
A kunyhóban feltétlenül kellett laknia valakinek.
A kõpadon, amelyen valamikor az õsember aludta álmát, viaszosvászonba göngyölt takarók hevertek.
A durva kövekbõl összetákolt tûzhelyen halomba gyûlt a hamu.
A tûzhely mellett edények sorakoztak, s ott állt egy vödör is, félig vízzel.
Üres konzervdobozok mutatták, hogy a kunyhót egy idõ óta lakják, sõt ahogy szemem hozzászokott a félhomályhoz, a sarokban megláttam egy spirituszfõzõt és egy félig telt spirituszos üveget is.
A kunyhó közepén lapos kõ állt - ez volt az asztal -, rajta kis vászonbatyu. Nem vitás, hogy ugyanaz, amelyet a teleszkópon át a fiú vállán fedeztem fel az imént.
A batyuban egy kenyér volt, ezenkívül egy doboz nyelvkonzerv és két doboz õszibarackbefõtt.
Miután sorra megvizsgáltam és visszaraktam valamennyit, nagyot ugrott a szívem. Papírszelet akadt a kezembe, kusza ceruzaírás éktelenkedett rajta.
Fölemeltem, és ezt olvastam: Doktor Watson Coombe Tracey-be ment.
Vagy egy percig álltam ott, szinte kõvé meredve, kezemben a papirossal, s azon tûnõdtem, mit is jelenthet ez a kurta üzenet.
Eszerint tehát nem is Sir Henryt, hanem engem figyelt a titokzatos férfi.
Nem õ maga kémkedett utánam, hanem megbízottját uszította nyomomba, ezt a fiút, s ez a papír volt a fickó jelentése.
Nyilván egyetlen lépést sem tehettem, mióta itt vagyok a lápon, amelyet ne figyelt volna meg a fiú, s ne tudott volna meg a titokzatos idegen.
Mindig is éreztem, hogy láthatatlan erõk dolgoznak ellenünk, s ügyes kezek fonják a hálót körülöttünk? Mindezt olyan finoman, olyan hallatlan hozzáértéssel csinálták, hogy szinte észre sem vettük, s mindig csak a legutolsó pillanatban derült ki, hogy alaposan bele vagyunk gabalyodva.
Ha egy jelentést megleltem, kell itt lennie többnek is? Lázasan kutatni kezdtem a kunyhóban további nyomok után.
De nem találtam semmit, legalábbis jelentõs dolgot nem, sõt még olyasmit sem tudtam fölfedezni, ami valamennyire is képet adhatna a különös fészek lakójának jellemérõl vagy szándékairól, kivéve, hogy spártai edzettségû férfi lehet, és hogy a kényelem egyáltalán nem érdekli.
Eszembe jutottak a viharos, esõs napok, és ahogy föltekintettem a lyukas tetõre, kezdtem megérteni, micsoda sziklaszilárd elhatározásnak kellett idehoznia ezt az embert, hogy így ki tud tartani egy ilyen barátságtalan zugban.
A kérdés csak az, vajon rosszindulatú ellenségünk-e vagy õrzõangyalunk.
Elszántam magam, hogy amíg nem tisztázom ezt, nem tágítok.
A nap közben lenyugodott, s a nyugati látóhatáron vörös volt az ég alja.
Vöröslõ fényben csillogtak a grimpeni ingovány idelátszó tócsái.
A messzeségbõl ide látszott Baskerville Hall két tornya, és még távolabb keskeny füstcsík jelezte Grimpen falucska helyét.
E két pont között, a domb mögött húzódott meg Stapletonék háza.
Mindez leírhatatlanul kedves és bájosan békés látványt nyújtott az aranyló alkonyatban, s mégis, ahogy elnéztem, lelkemet nem a nyugodni térõ természet hangulata töltötte be: elõre reszkettem a kilátástalannak látszó és rémületet keltõ találkozástól, amelyet minden perc közelebb hozott Idegeim reszkettek, de mert elszántam magam, erõt vettem rajtuk, leültem a kunyhó egyik sötét sarkába, és komor türelemmel vártam lakója megérkezését.
Végre meghallottam léptei neszét.
Még messze lehetett, de hallottam, hogy megkoccant a bakancsa egy kövön.
Megint egy koccanás, megint egy, mind közelebbrõl?
A kunyhó legsötétebb sarkába húzódtam, a pisztolyt kibiztosítottam zsebemben, s elhatároztam, hogy nem moccanok, míg meg nem pillantom az idegent.
Most hirtelen szünet következett, ami biztos jele volt annak, hogy a fickó megállt.
Aztán újra felhangzottak léptei, s az ajtón át hosszú árnyék vetõdött be a kunyhóba.
- Szép esténk van, Watsonkám - mondta egy jól ismert hang.
- Higgye el, idekint sokkal kellemesebb, mint abban a kõkalickában?
12.
HALÁL A LÁPON
Egy-két pillanatig kõvé meredten kuporogtam: nem akartam hinni a fülemnek.
Aztán lassan magamhoz tértem, s a hangom is megjött. Úgy megkönnyebbültem, mintha a felelõsséggel együtt mázsás tehertõl szabadultam volna meg egyszerre.
Ez a hideg, metszõ, gunyoros hang senki másé nem lehetett...
- Holmes! - kiáltottam fel. - Holmes!
- Jöjjön már ki! - hangzott a válasz. - De legyen szíves, tegye el elõbb azt a fegyvert.
Meggörnyedve botorkáltam ki a primitív ajtón, és íme, Holmes csakugyan ott ült a kunyhó elõtt egy kövön. Szürke szemeiben pajkos vidámság csillant fel, amint elképedt ábrázatomat megpillantotta.
Sovány volt és megviselt, mégis olyan ápolt, mint mindig, és éberebb, mint valaha. Okos arcát megbarnította a nap, s kicserezte a szél.
Tweedruhájában és ellenzõs sapkájában úgy festett, mint valami idetévedt turista. Egyik legfõbb jellemzõje, a szinte nem is emberi, inkább macskára emlékeztetõ tisztaságszeretet most is lerítt róla, arca simára volt borotválva, s fehérnemûje olyan ragyogóan tiszta volt, mintha a Baker Streeten sétálna.
- Soha életemben nem örültem még úgy senkinek, mint most magának - mondtam, miközben kezet ráztunk.
- Úgy is mondhatja, hogy sose volt így meglepve?
- Szó se róla, így igaz!
- Elárulhatom magának, azért engem is meglepett, hogy megtalált.
Még csak nem is sejtettem, hogy fölfedezte rejtekhelyemet. Húsz lépésre az ajtó elõtt jöttem rá, hogy odabent csücsül.
- A lábnyomomról talán?
- Nem, Watsonkám! Tartok tõle, hogy egyéb lábnyomok között nemigen ismerném fel a maga nyomait.
De ha egyszer igazán be akar csapni, elõbb változtasson trafikost. Mert ha egy olyan csikket látok, amire az van írva, hogy Bradley, Oxford Street, rögtön tudni fogom, hogy Watson barátom a közelben tartózkodik.
A csikk ott van az ösvény mellett.
Nem vitás, hogy maga dobta el, mégpedig abban a nagyszerû pillanatban, amikor hõsiesen megrohamozta az üres kunyhót.
- Eltalálta.
- A többit könnyû volt hozzágondolnom. Ismerve a maga hallatlanul kitartó természetét, biztos voltam benne, hogy odabent lapul, kezében a pisztolya, s lesi a hazatérõ házigazdát?
Tényleg azt hitte, hogy a fegyenc vagyok?
- Nem, nem tudtam, ki rejtõzik itt, de elszántam magam, hogy kiderítem?
- Jól csinálta, Watsonkám!
De hát hogyan talált meg?
Talán akkor látott meg, amikor a fegyencet üldözték? Buta dolog volt tõlem, hogy odaálltam a hold elé.
- Persze, hogy akkor láttam meg.
- És természetesen addig járta a kõkunyhókat, míg rá nem bukkant az enyémre, mi?
- Nem én! Hanem az inasát figyelték meg, és ez vezetett engem is nyomra.
- A teleszkópos öregúr, persze. Nem vitás.
Fogalmam sem volt róla, mi az az izé, amikor elõször láttam megvillanni a napfényt a teleszkópja lencséjén.
Holmes fölkelt, és benézett a kunyhóba.
- Aha, most látom, hogy Cartwright újabb eleséget hozott.
Hát ez meg miféle cetli?
Szóval maga Coombe Tracey-ben volt?
- Igen, ott voltam.
- Beszélt Mrs. Laura Lyonsszal?
- Igen.
- Nagyon helyes.
Nyilván mindketten egy irányban tapogatóztunk, és ha most összevetjük értesüléseinket, talán többet fogunk megtudni.
- Nos, én szívembõl örülök, hogy itt van, hiszen a nagy felelõsség meg a sok talány már kezdett az idegeimre menni.
De mondja már, hogy az ördögbe került ide, és tulajdonképpen mit csinált itt?
Abban a biztos hitben voltam, hogy otthon nyomozgat abban a zsarolási ügyben.
- Ezt akartam elhitetni magával.
- Hát szóval csat fölhasznál, de nem bízik meg bennem! - tört ki belõlem a méltatlankodás.
- Eddig azt hittem, többre tart, Holmes.
- Drága cimborám, maga nem kevésbé volt hasznomra ebben az ügyben, mint eddig minden másban. S nagyon kérem, bocsássa meg nekem, ha úgy tûnt, hogy túl akarok járni az eszén.
Ugyanis a maga érdekében cselekedtem így. Tudatában voltam a veszélynek, amely itt vár magára, s ezért is utaztam le, s kezdtem el nyomozgatni.
Ha Sir Henryvel és magával jöttem volna, világos, hogy csupán azt tapasztalhattam volna, amit maguk, jelenlétem viszont föltétlenül nagyobb óvatosságra késztette volna ördögi ellenlábasainkat.
Így nyugodtan körülnézhettem, amit semmi esetre sem tehettem volna meg, ha a Hallban laktam volna, ezenkívül olyan szereplõ maradtam, akivel az ellenfél nem számol, s a kritikus pillanatban teljes gõzzel harcba vethetem magam.
- Még mindig nem értem, miért kellett elõttem titkolóznia?
- Ha tudta volna, hogy itt vagyok, segíteni ez nem segített volna semmit, ugyanakkor azonban növelte volna fölfedeztetésem esélyét.
Elõfordult volna, hogy valamit mondani akar nekem, vagy hirtelen eszébe jutott volna, hogy ellásson valami szükségessel, mert kedves akar lenni hozzám, vagy más hasonló módon veszélyeztette volna az ügy kimenetelét.
Lehoztam magammal Cartwrightot, akire talán emlékszik még a küldöncirodából, és õ szépen ellátott mindennel, ami kellett, egyszer egy kenyeret hozott, másszor meg tiszta gallért.
Mi egyébre lehetett volna még szükségem?
Jó szeme van, jó lába, és igazán mondom, jól szolgált velük.
- Hiába írtam akkor a szép beszámolókat!
- A hangom szinte remegett, hiszen eszembe jutott, mekkora igyekezettel és milyen büszkén vetettem papírra minden sort.
Holmes egy papírköteget szedett elõ zsebébõl.
- Nyugodjék meg, itt vannak a beszámolói, cimborám, mégpedig ronggyá olvasva.
Igazán jó hasznukat vettem, és mit sem számított, hogy egy nap késéssel kaptam õket kézhez, õszintén meg vagyok elégedve, hogy ekkora buzgalommal és ilyen okosan fogott neki ennek a rendkívül bonyolult, szövevényes históriának.
Bántott még ugyan, hogy Holmes becsapott, de meleg, dicsérõ szavai elûzték bosszúságomat.
Szívem mélyén éreztem, hogy igaza van. Az ügy érdekében valóban jobb volt, ha nem tudom, hogy õ is a lápon tartózkodik.
- Szóval kibékültünk - mondta, amikor látta, hogy felderül a képem.
- Most pedig mondja el, mit végzett Mrs. Laura Lyonsnál. Igazán nem volt nehéz rájönnöm, hogy hozzá ment, mivel már régóta tudom, hogy az egész Coombe Tracey-ben õ az egyetlen, aki hasznunkra lehet a nyomozásban.
Tényleg, ha nem ment volna ma oda, holnap én látogattam volna el Mrs. Lyonshoz.
A nap lenyugodott, a sötétség lassan ereszkedni kezdett a lápra.
A levegõ lehûlt, így hát behúzódtunk a kunyhóba, hogy fölmelegedjünk.
Itt üldögéltünk egy darabig a félhomályban, s én elmondtam Holmesnak beszélgetésemet a hölggyel.
A dolog annyira érdekelte, hogy néha kétszer is meg kellett ismételnem egy-egy részletet.
- Ez mind nagyon fontos - mondta, amikor befejeztem.
- Ez a láncszem hiányzott.
Remélem, van tudomása róla, hogy a hölgy és Stapleton bizalmas viszonyban vannak egymással.
- Semmiféle bizalmas viszonyról nem tudok.
- Pedig ez vitathatatlan.
Találkoznak, levelezgetnek, nagyszerûen megértik egymást.
Márpedig ezt komoly fegyverként vethetjük harcba annak érdekében, hogy ellene fordítsuk a feleségét.
- Hogyhogy a feleségét?
- Most én mondok magának néhány újságot, cserében a híreiért.
A hölgy, akit itt Miss Stapleton néven ismernek, valójában Stapleton felesége.
- De hát ez szörnyû, Holmes!
Biztos benne?
Hogy tudta akkor Stapleton egyáltalán elnézni, hogy Sir Henry beleszeressen a feleségébe?
- Az, hogy Sir Henry szerelembe esett a hölggyel, az csak neki magának árthat.
Ezenfelül Stapleton gondosan ügyelt rá, hogy Sir Henry véletlenül se közeledhessék az asszonyhoz, mint ahogy ezt magának is sikerült megfigyelnie.
Ismétlem tehát, hogy a hölgy a felesége, nem pedig a húga.
- De mire való volt ez a bonyolult trükk?
- Stapleton tisztában volt vele, hogy a független nõ szerepében jobban szolgálhatja a céljait.
Ki nem mondott megérzéseim, lappangó gyanakvásaim most egyszerre bizonyossággá sûrûsödtek: nem lehet más a bûnös, mint Stapleton!
Ez az érzéketlen, vértelen arcú ember, ez a szalmakalapos és lepkehálós balek egyszeriben monstrummá változott a szememben. Mosolygó arcú és gonosz szívû, hallatlanul türelmes és ravasz szörnyetegnek láttam most.
- Hát akkor õ az ellenfelünk? Õ kémkedett utánunk Londonban?
- Más megoldást nem látok.
- És a figyelmeztetés? Az a nõtõl jött, igaz?
- Pontosan.
Egy nagyszabású gaztett körvonalai kezdtek kibontakozni abban a sötétségben, amely eddig körülvett, s amelyben eddig csak tapogatóztam.
- S mondja, biztos a dolgában, Holmes?
Honnan tudta meg, hogy a felesége a nõ?
- Stapleton elszólta magát, amikor maguk elõször találkoztak. Ugyanis néhány való adatot is elmondott az életébõl. De merem állítani, hogy azóta százszor megbánta.
Tényleg iskolamester volt valamikor Észak-Angliában, márpedig nincs könnyebb dolog, mint egy iskolamester életútját nyomon követni.
Vannak munkaközvetítõ irodák, amelyek szívesen szolgálnak adatokkal bárkirõl a szakmában.
Nem kellett sokat nyomozgatni, hogy megállapíthassam, hogy egy bizonyos iskola meglehetõsen ijesztõ körülmények között jutott csõdbe, és hogy a tulajdonosa (a név nem egyezett) feleségestül megszökött.
A személyleírás egybevágott.
Mikor pedig még azt is megtudtam, hogy a férfi szenvedélyes rovargyûjtõ volt, az azonosítás befejezõdött.
A história lassan kezdett világosodni, de még sok részletet borított árnyék.
- Ha ez a nõ valóban a felesége Stapletonnak, hogy kerül az ügybe Laura Lyons?
- Erre a pontra éppen a maga kutatásai derítettek fényt.
A maga mai beszélgetése a hölggyel sok mindent tisztázott.
Én például mit sem tudtam arról, hogy válni akar.
Ez esetben, tekintve, hogy Stapletont legényembernek hitte, nyilván arra számít, hogy feleségül mehet hozzá.
- S mi lesz, ha megtudja az igazságot?
- Mi lenne? Szépen átáll a mi oldalunkra.
Holnap elsõ dolgunk lesz, hogy meglátogassuk.
De nem gondolja, Watsonkám, hogy kicsit elhanyagolja a kötelességét?
Ne feledje, a maga helye most Baskerville Hallban van.
A látóhatáron épp lebukott a nap, a lápra leszállt az éj.
A sötétlila égen felragyogtak az elsõ csillagok.
- Utoljára még egy kérdést, Holmes! - mondtam, miközben felálltam helyemrõl.
- Azt hiszem, nincs értelme, hogy elõttem titkolózzék.
Mit jelent ez az egész?
Mi a célja ennek az embernek?
Holmes szinte suttogva válaszolta:
- Gyilkosság, Watson! Rafinált, hidegvérû gyilkosság!
Ne kérdezzen többet!
Noha õ is kivetette a hálót, az enyém is szorul már körülötte, és ha maga is úgy akarja, rövidesen hatalmamban lesz.
Egyetlen veszélytõl félek, hogy tudniillik elõbb sújt le, mint mi.
Egy, legfeljebb két nap múlva végeztem az üggyel, de addig is úgy kell vigyáznia a baronet testi épségére, mintha a gyereke volna.
Mai útját megértem, de azért mégis szívesebben vettem volna, ha nem hagyja magára Sir Henryt.
De figyeljen csak! Mi ez?
Vérfagyasztó sikoltás törte meg a lápvidék csendjét: hosszan elnyújtott hangja borzalommal és rettegéssel töltötte be az éjszakát.
Ereimben megfagyott a vér, alig forgott a nyelvem.
- Magasságos ég!
Mi volt ez?
Holmes talpra ugrott, s a következõ pillanatban máris ott láttam erõs alakjának körvonalait az ajtóban, amint vállait nyaka közé húzva figyelt ki a sötétbe.
- Csitt! - suttogta.
- Csitt!
A sikoltás éles volt, de messzirõl, a láp belsejébõl jöhetett, és inkább hevessége miatt hallottuk ilyen tisztán.
Amikor újra fölhangzott - most már jóval közelebbrõl, az elõbbinél is hangosabban és sürgetõbben -, szinte belefájdult a fülünk.
- Merrõl jön? - kérdezte Holmes suttogva. A kérdésbõl kiéreztem, hogy a váratlan esemény õt is megrendítette.
- Maga szerint merrõl jön, Watson?
- Úgy hiszem, onnét - mutattam ki a sötétbe.
- Nem, nem, inkább amonnan!
A kétségbeesett sikoltás harmadszor is fülünkbe hasított, de most még élesebben, még közelebbrõl hallatszott, mint eddig.
Új zaj is vegyült bele: mély, tompa morgás, majd szinte éneklõ, de azért nem kevésbé hátborzongató üvöltés volt ez, amely le-föl szállt, mint a partot paskoló tenger moraja.
- A kutya! - kiáltott Holmes.
- Jöjjön, Watson!
Isten õrizzen, hogy elkéssünk!
Holmes gyors futásnak eredt a lápon át, én meg mindenütt a nyomában.
Ebben a pillanatban a közvetlenül elõttünk tátongó sziklás szakadék felõl még egy utolsó kétségbeesett ordítás hangzott fel, s ezt rögtön nehéz zuhanás követte.
Lélegzetünket visszafojtva hallgattunk.
Több zajnak nyoma sem volt, a csendes éjszaka újra átvette uralmát a láp fölött - még szél se zizzent.
Holmes kétségbeesve törölte meg homlokát, s haragosan dobbantott.
- Legyõztek, Watson!
Elkéstünk!
- Nem! Ez nem lehet igaz!
- Bolond voltam, hogy vártam. De nem akartam túl korán lecsapni.
S látja, mi lett belõle, hogy elhagyta az õrhelyét?
De fogadom, ha megtörtént, amitõl tartunk, a bosszú nem marad el!
Szinte vakon rohantunk elõre a sötétben, neki-nekiütköztünk az otromba köveknek, vadul gázoltunk át a csaliton, dombnak föl, völgynek le, szakadatlanul abba az irányba igyekezve, ahonnan a rettentõ hangok jöttek az imént.
Holmes minden magaslaton kutatva nézett körül, de a lápot betakarta a sötétség, sehol semmi nem mozdult.
- Lát valamit?
- Semmit se!
- De figyelje csak! Mi ez?
Halk, fájdalmas nyögés hatolt fülünkbe.
Ez most újra balról jött.
Meredek sziklafalban végzõdõ kopár dombhát húzódott ezen az oldalon.
A sziklafal alján, a köves, egyenetlen talajon sötét, idomtalan tömeg hevert.
Ahogy közelebb értünk, eddig kivehetetlen körvonalai egyszeriben határozott formát öltöttek - arccal a földre borulva, élettelen ember feküdt ott! A szerencsétlen nyaka kicsavarodott, feje teste alá szorult, vállai összegörbedtek. Teste kétrét volt hajolva, mintha épp bukfencezne?
Oly groteszk látványt nyújtott, hogy csak pillanatok múlva döbbentem rá: halálhörgését hallottuk az imént.
Lehajoltam hozzá. Semmi nesz, a sötét alak meg sem mozdult.
Holmes ekkor megérintette, de rögtön el is kapta a kezét, és ijedten felkiáltott.
A sebtiben fellobbantott gyufa megvilágította barátom vértõl csöpögõ ujjait, de bevilágította a borzalmas tócsát is, amelyet az áldozat tátongó fejsebe táplált.
Ami azonban még ennél is ijesztõbben hatott ránk, olyannyira, hogy csaknem ájultan rogytunk össze: lábaink elõtt Sir Henry Baskerville holtteste hevert!
Tévedésrõl aligha lehetett szó, hiszen mindketten ismertük ezt az oroszlánbarna tweedöltönyt - ezt viselte akkor is, amikor elõször találkoztunk a Baker Street-i házban.
Világos, ez az a ruha? A gyufa egyet lobbant és kialudt. A fénnyel együtt a remény is végleg elhagyott bennünket.
Holmes nagyot sóhajtott. Sápadt arca szinte világított.
- Az az átkozott eb!
Az az átkozott dög kutya! - szakadt ki belõlem, s kezem ökölbe szorult.
- Biz'isten. Holmes, sose fogom megbocsátani magamnak, hogy sorsára hagytam Sir Henryt.
- Én sokkal vétkesebb vagyok magánál, Watson.
Csak hogy szépen befejezhessem az ügyet, kliensem életét tettem kockára!
Ez a legnagyobb felsülés, ami valaha ért pályafutásom során.
De hát honnan tudhattam volna, igazán, hogy figyelmeztetésem ellenére vesztébe rohan, s kimerészkedik a lápra!
- És hozzá a sikoltozását is hallanunk kellett! Istenem, hogyan sikoltott! Mégse menthettük meg az életét?
Csak azt tudnám, hol ez a dög kutya, amely halálba kergette szegényt!
Talán még itt rejtõzik ezek között a sziklák közt?
S vajon merre lehet Stapleton?
Fogadom, még megfizet ezért!
- Hogy megfizet, az biztos.
Errõl én gondoskodom.
Nagybácsi és unokaöccse egyaránt áldozatul esett, az egyik halálra rémült a szörnyállattól, amelyrõl azt hitte, hogy a pokol küldte rá, a másik menekülni akart ugyanettõl a szörnytõl, s így érte utol a végzet.
Igen ám, csakhogy nekünk azt kell bizonyítanunk, hogy ember bújik meg a szörny mögött.
Nem számítva, amit hallomásból tudunk, nincs bizonyítékunk a szörny létezésére, hiszen Sir Henry estében lelte halálát.
De hát akármilyen ravasz gazember is a gyilkos, nem telik bele egy nap, s a kezemben lesz.
Mélyen elkeseredve, meggörnyedve õriztük szerencsétlen barátunk holttestét. A váratlan és immár helyrehozhatatlan katasztrófa annál is inkább lenyûgözött bennünket, mivel tisztában voltunk vele, mennyi nehéz munkánkat, igyekezetünket tette semmivé, egyetlen pillanat leforgása alatt.
Aztán, hogy feljött a hold, fölkapaszkodtunk annak a sziklafalnak a tetejére, ahonnan Sir Henry lezuhant, s a csúcsról körüljárattuk tekintetünket a sötétbe borult, itt-ott ezüstösen csillogó lápon.
A távolban - több mérföldre innen, Grimpen felé - nyugodt, sárga fény világított: csak Stapletonék magányos lakából jöhetett.
Elnéztem egy darabig, majd elkeseredett átkok kíséretében megráztam az öklöm feléje.
- Miért nem fogjuk el most mindjárt?
- Mert az ügy még nincs befejezve.
A fickó végtelenül óvatos és agyafúrt.
Nem az számít, hogy mit tudunk, hanem hogy mit tudunk bizonyítani.
Ha elügyetlenkedjük a dolgot, a gazember megléphet, mielõtt leleplezhetnénk.
- Mi a teendõnk akkor?
- Holnap lesz elég tennivalónk.
Ma éjszaka az a kötelességünk, hogy virrasszunk szerencsétlen barátunk holtteste mellett.
Megindultunk lefelé a meredeken, s ismét elfoglaltuk õrhelyünket a holttest mellett, amely most élesen kirajzolódott a holdfényben fürdõ kövek között.
A kicsavarodott végtagok látványa hallatlan fájdalmat okozott, szemem megtelt könnyel.
- Segítséget kell hívnunk, Holmes.
Nem fogjuk tudni egyedül a kastélyba vinni.
Nagy ég! Mi baja? Megõrült?
Holmes felkiáltott, és egészen közel hajolt a holttesthez.
Aztán elkezdett táncolni és nevetni, majd meg a kezemet szorongatta.
Ez volna az én komoly, tartózkodó barátom?
Ennyire nem ismerném?
- Szakálla van, nem látja? Szakálla van!
- Hogyhogy szakálla?
- Hát úgy, hogy nem a baronet ez, hanem? Na, ki is?? Hát persze hogy a fegyenc! A fegyenc ez, a szomszédom!
Lázas sietséggel fordítottuk hátára a holttestet, s a serkedõ szakáll most jól látszott a - hideg, tiszta holdfényben.
A szûk homlok s a mélyen ülõ szemek rögtön elárulták a halott kilétét.
Ugyanaz az arc volt ez, amely a gyertya fényében meredt rám annak idején a sziklaorom mögül. Az áldozat csakugyan nem lehetett más, mint Selden, a rablógyilkos.
Egyszerre minden ki világosodott elõttem.
Eszembe jutott, hogy a baronet elmondta, Barrymore-nak ajándékozta régi ruháit.
A komornyik továbbadta az adományt Seldennek, hogy ezzel is segíthesse menekülését.
A cipõ, az ing, a sapka, mind Sir Henryé volt.
Az eset így is elég szomorú volt, de hát ezt az embert egyszer már bíróság ítélte halálra.
Mialatt mindezt elmagyaráztam Holmesnak, szívem majd kiugrott a helyébõl örömömben.
- A szerencsétlen flótás ezeknek a ruháknak köszönheti, hogy meghalt - szólalt meg Holmes.
- Nem vitás, hogy a kutyát Sir Henry valamely ruhadarabja segítségével uszították rá, és itt a cipõre kell elsõsorban gondolnom, amelynek olyan különös módon kelt lába a hotelban. A kutya tehát szimatot kapott, s üldözte.
Van itt azonban valami, ami nem egészen világos. Hogyan tudhatta Selden a sötétben, hogy a kutya épp õt kergeti?
- Hát úgy, hogy hallotta.
- Az, hogy valaki kutyaugatást hall a lápon, még nem feltétlenül ejti pánikba, különösen, ha olyan próbált emberrõl van szó, mint amilyen a fegyenc volt. Tudnia kellett, ha segítségért kiabál, ezzel fölhívja magára a figyelmet, amibõl óhatatlanul következik, hogy elfoghatják.
Kiáltásai után ítélve jó darabig futhatott, miután rájött, hogy a kutya õt üldözi.
Igen, de mibõl jött rá, hogy õt üldözi?
- Ha feltevéseink helyesek, számomra sokkal nagyobb rejtély, hogy a kutyát?
- Én nem teszek fel semmit.
- Nos, miért éppen ma eresztették szabadon ezt a kutyát?
Úgy érzem, joggal tételezem fel, hogy általában nincs szabadon.
Stapletonnak esze ágában sem volna elkötni, hacsak nem volna biztos benne, hogy Sir Henry a közelben tartózkodik.
- Az én problémám a súlyosabb, hiszen a maga kérdésére rövidesen feleletet kaphatunk, míg az enyémre talán soha.
Most viszont azt kérdem, mit csináljunk a nyomorult holttestével?
Nem hagyhatjuk itt prédául a rókáknak és hollóknak.
- Azt javaslom, tegyük be az egyik kõkunyhóba, s aztán értesítsük a rendõrséget.
- Ezt is csináljuk.
Odáig még biztos el tudjuk vinni.
De odanézzen, Watson!
Jön a barátunk? Ezt a vakmerõséget!
Nagyon kérem, egy szót se, amivel elárulhatná magát, különben kampec a terveimnek.
Egy alak közeledett felénk a lápon át, szivarjának parazsa messzire fénylett.
A hold megvilágította alakját. Szikár termetérõl és fürge járásáról rögtön fölismertem a rovarászt.
Mikor meglátott bennünket, egy pillanatra megállt, majd újra elindult felénk.
- No nézd csak, doktor Watson, csak nem maga az?
Ezt aztán igazán nem gondoltam volna, hogy éppen magával fogok találkozni a lápon ebben a késõi órában.
Jó ég, hát ez meg micsoda?
Megsebesült valaki?
Jaj, csak nem barátunk, Sir Henry?
Szinte elsuhant mellettem, és a holttest fölé görnyedt.
Mélyet sóhajtott, s a szivar kihullott a kezébõl.
- Kk-ki ez? - dadogta.
- Selden, a szökött fegyenc.
Stapleton arca egy pillanatra elborult, de aztán mégis visszanyerte önuralmát, s a csalódás eltûnt arcáról.
Kutatva nézett egyikünkrõl a másikunkra.
- Te jó ég, micsoda szörnyû eset!
Mi történt vele?
- Úgy látszik, lebukott a szikláról, s nyakát törte.
Barátommal éppen sétáltunk, amikor meghallottuk a kiáltását.
- Valamilyen kiáltást én is hallottam.
Ezért jöttem ki.
Rettenetesen aggódtam Sir Henry miatt.
Nem tudtam megállni, hogy közbe ne vágjak: - Miért éppen Sir Henry miatt?
- Mert arra kértem, hogy jöjjön át hozzánk.
De hogy aztán mégsem jött, kezdtem nyugtalan lenni, és persze hogy rögtön a legrosszabbra gondoltam, amikor meghallottam a kiáltásokat.
Mellesleg - Stapleton szúrós szemmel vizsgálgatott bennünket -, mellesleg mást nem hallottak?
- Semmit - mondta Holmes. - Miért, maga talán hallott?
- Én sem.
- Hát akkor mire gondolt?
- Biztos ismerik a történetet, amit az itteni parasztok mesélnek a sátán kutyájáról.
Azt mondják, éjszakánként mindig hallani az ugatását a lápon.
Érdekelt volna, elõfordult-e ilyesmi ma éjjel is.
- Semmi effélét nem hallottunk - mondtam.
- Na és mivel magyarázza a szerencsétlen halálát?
- Szerintem az a legvalószínûbb, hogy a sok aggodalom és nélkülözés elvette az eszét, ebben az állapotban bolyongott a lápon, míg véletlenül le nem zuhant errõl a sziklafalról, és nyakát nem törte.
- Valóban, ez a legvalószínûbb - bólintott Stapleton, s nagyot sóhajtott, mint aki megkönnyebbült.
- Na és ön mit gondol, Mr. Sherlock Holmes?
Barátom elismerõen biccentett.
- Hamar rám ismert!
- Mióta doktor Watson itt van, naponta várjuk.
Idõben érkezett, hogy megláthasson egy tragédiát.
- Hát igen.
Egyébként nekem is az a véleményem, mint barátomnak, a tények ugyanis erre engednek következtetni.
Kellemetlen emlékkel térek vissza Londonba holnap.
- Miért, már holnap visszautazik?
- Legalábbis ez a szándékom.
- Remélem, látogatása segít majd felderíteni a lápvidék titkait.
Holmes vállat vont.
- Nem minden sikerült úgy, ahogy szeretnénk.
Egy nyomozónak tényekre van szüksége, szóbeszéddel semmire sem megy.
Az ügy szerintem érdektelen.
Barátom mindezt legõszintébb és legnyugodtabb hangján mondotta.
Stapleton mégis feszülten figyelte, majd felém fordult:
- Azt ajánlanám, hogy vigyük ezt a szerencsétlent a házamba, de hát annyira megijesztenénk húgomat, hogy mégsem merem.
Különben azt hiszem, ha betakarjuk az arcát, reggelig itt sem éri több baj.
Így is tettünk.
Nem fogadtuk el Stapleton meghívását, s Baskerville Hall felé vettük utunkat, Stapleton meg egyedül indult haza.
Ahogy visszanéztünk, jól láttuk, amint alakja lassan távolodott, maga mögött hagyva a sötét foltot a holdfényben fehérlõ kövek között, amely azt a helyet jelezte, ahol a borzalmas tragédia szerencsétlen áldozata hevert.
13.
A CSAPDA
- Végre hát szemtõl szemben állunk! - mondta Holmes, amint keresztülvágtunk a lápon.
- Meg kell hagyni, a fickónak vannak idegei.
Észrevette, hogyan uralkodott magán? Pedig nagy csapás érte, hogy nem a kiszemelt áldozatot terítette le?
Már Londonban megmondtam, és most is csak azt mondom, Watson, ezúttal emberünkre akadtunk.
- Bánt, hogy észrevette magát.
- Elõször engem is bántott, de hát a találkozást nem kerülhettük el.
- Mit gondol, lesz valami következménye annak, hogy felfedezte a maga ittlétét?
- Legfeljebb óvatosabb lesz, de az sincs kizárva, hogy pánikba esik, és elhamarkodja a dolgot.
Mint a legtöbb értelmes bûnözõ, valószínûleg nagyon bízik saját eszében, és szentül hiszi, hogy sikerült bennünket becsapnia.
- Miért nem tartóztatjuk le rögtön?
- Watsonkám, maga javíthatatlan, mindig csinálni akar valamit.
Magát csak tettek elégítik ki.
De hogy megmagyarázzam, mit gondol, mit érnénk el vele, ha most letartóztatnánk?
Bizonyítékunk nincsen ellene.
Éppen ez az ördögi az egész dologban?
Ha tudniillik embert állított volna segédül maga mellé, máris volna a kezünkben valami bizonyíték. Nekünk e pillanatban az sem segítene, ha elõhúznánk valahonnan ezt az átkozott kutyát. A gazdáját ez sem juttathatná bitófára.
- De hát a bûntett így is világos.
- Egyáltalán nem. Csupán sejtéseink és kombinációink vannak egy feltételezett bûntényrõl.
Csak kinevettetnénk magunkat, ha ezzel a történettel és ezekkel a bizonyítékokkal akarnánk traktálni a bíróságot.
- De hát Sir Charles halála csak bizonyít valamit?
- Aligha, tekintve, hogy teljesen sértetlenül lelték meg a holttestét.
Maga meg én tudjuk, hogy szörnyethalt. S azt is tudjuk, mitõl rémült halálra. De hogy akarja ezt elhitetni tizenkét józan esküdttel?
Mivel bizonyítja a kutya szerepét?
Vannak külsérelmi nyomok?
Hol a bizonyítéka, hogy a kutya egyáltalán megragadta az áldozatát? Természetesen mi azt is tudjuk, hogy Sir Charles már azelõtt halott volt, hogy a kutya a közelébe ért, s tudnivaló, hogy kutya nem mar bele halott emberbe.
Mindezt bizonyítanunk kellene, de erre egyelõre nincs módunk.
- És a ma éjszakai eset?
- Az sem mond sokkal többet.
A kutya és a fegyenc halála között nincs közvetlen összefüggés.
Például egyáltalán nem is láttuk a kutyát.
Igaz, hallottuk, hogy a közelben van valahol. De azt már nemigen tudnánk bizonyítani, hogy Seldent üldözte. Miért tette volna?
Az indíték hiányzik.
Nem, barátom, bele kell nyugodnunk, hogy egyelõre nincs bûneset, s megéri, hogy egy kicsit még kockáztassunk. Ha várunk, talán lesz, mégpedig olyan, amit bizonyítani lehet.
- Mi legyen akkor tovább?
- Erõsen remélem, hogy Mrs. Laura Lyons segítségünkre lesz, ha megtudja, mi a való helyzet.
És ezen kívül is vannak még terveim.
Így vagy úgy, holnap nyakon csípjük a gonoszt, vagy legalábbis remélem, hogy mielõtt megint leszáll az este, fölébe kerekedünk.
Ennél többet harapófogóval sem tudtam volna kihúzni belõle, s aztán gondolatainkba merülve ballagtunk tovább, míg el nem értük a kastélyt.
- Feljön?
- Természetesen. A további titkolózásnak nincs értelme.
Csak egyet kérek még, Watson.
Semmit se szóljon a kutyáról Sir Henrynek.
Hadd higgye, hogy Selden úgy halt meg, ahogy azt Stapleton el akarta velünk hitetni.
Jobban kiállja majd a próbát holnap, ha ugyan igaz, hogy Stapletonhoz megy vacsorára. Ha jól emlékszem, errõl írt nekem.
- Igen, de engem is meghívtak.
- Mentse ki magát valahogy, Sir Henrynek ugyanis egyedül kell odamennie.
Ez nem nagy feladat.
Most pedig, hogy elkéstünk az ebédrõl, annál jobban fogjuk a vacsorát élvezni.
Sir Henry arca inkább örömet, mint meglepetést tükrözött, amikor megpillantotta Sherlock Holmest, hiszen néhány nap óta biztosra vette, hogy a legfrissebb események csak lecsalják Londonból barátomat.
Az viszont nem kerülte el a baronet figyelmét, sõt látnivalóan bosszantotta is, hogy a detektívnek nem volt poggyásza, s még fél szóval sem mentegetõzött hosszú elmaradása miatt.
Miután a személyzet magunkra hagyott bennünket, azonnal kielégítettük házigazdánk kíváncsiságát, és a meglehetõsen kései szupé közben elmeséltük neki kalandunkat, kihagyva természetesen a kutyahistóriát.
Elõzõleg szomorú kötelességnek kellett eleget tennem: közöltem Barrymore-ral és feleségével Selden halálát.
A komornyikot látnivalóan megnyugtatta az esemény, felesége azonban keserves sírásra fakadt.
A világ szemében Selden veszedelmes gonosztevõ volt, elvadult, démoni lény, az asszony számára azonban mindvégig az a kis csibész maradt, akinek lánykorában ismerte, a fiúcska, akit sokszor vezetett kézen fogva.
Lám, mindig akad valahol egy fehérnép, aki még a legelvetemültebb férfit is megsiratja!
- Azóta, hogy Watson itthagyott ma délelõtt, csak ide-oda ténfergek - mondta a baronet.
- Remélem, meg vannak velem elégedve, hisz megtartottam az ígéretemet.
Ha nem adtam volna szavamat, hogy nem megyek el itthonról, biztos jobban szórakoztam volna, Stapleton ugyanis közben üzent, hogy látogassam meg õket.
- Nem vonom kétségbe, hogy jobban szórakozott volna - jegyezte meg Holmes szárazon.
- Mellesleg, most jut eszembe, mit szól, hogy közben meg is sirattuk? Azt hittük, nyakát törte.
Sir Henry nagyot nézett.
- Hogyhogy azt hitték?
- Seldenen az ön holmijai voltak.
Félõ, hogy Barrymore, akitõl a holmik származnak, még bajba keveredhetik miattuk.
- Ez nem valószínû.
A ruháimban nincs monogram.
- Na ez szerencse! Illetve nagy szerencséjük mindnyájuknak, ugyanis amit tettek, az törvényellenes.
Nekem mint lelkiismeretes detektívnek, az volna most a legelsõ dolgom, hogy az egész háznépet letartóztassam.
Ne feledjék, bizonyíték van a kezemben. Itt vannak Watson beszámolói.
- De mi van az én ügyemmel? - kérdezte Sir Henry.
- Sikerült valamit kihámoznia?
Nem hinném, hogy okosabbak lennénk, mint akkor voltunk, amikor lejöttünk ide Watsonnal.
- Az a gyanúm, hogy nem sokáig maradok adós a tájékoztatásukkal.
Tény, hogy az ügy nagyon nehéz, és hallatlanul bonyolult.
Van itt ugyan néhány apróság, amit még tisztázni kell, de a vége már látszik, és ez a fontos.
- Watson biztos elmondotta magának, hogy volt egy élményünk.
Hallottuk ugatni a sátán kutyáját, és azóta meg vagyok róla gyõzõdve, hogy a dolog nem egyszerûen babona.
A tengerentúl épp eleget foglalkoztam kutyákkal, és a hangjukról is meg tudom különböztetni õket.
Ha erre a kutyára maga szájkosarat tud tenni, és láncra köti, akkor megesküszöm rá, hogy maga a világ legnagyobb detektívje.
- Biztos vagyok benne, hogy szájkosarat is teszek rá, láncra is kötöm, ha ön is segítségemre lesz.
- Azt teszem, amit mondani fog.
- Nagyon helyes, de én vak engedelmességet követelek. Kérdezõsködnie sem szabad.
- Kérem.
- Ez esetben megvan rá a remény, hogy rövidesen megoldjuk a problémát.
Annyi bizonyos.
Hirtelen elhallgatott, s a fejem fölött elnézve a levegõbe meredt.
A lámpa fénye egyenesen arcába világított, s vonásai úgy megfeszültek a roppant figyelemtõl, hogy szinte szobornak tûnt.
- Mi történt? - kiáltottunk fel.
Rám vetett pillantásából rögtön rájöttem, hogy erõsen felindult, de leplezi.
Vonásai még mindig feszültek voltak, de szeme tele volt rajongással, s erõsen csillogott.
- Bocsássa meg lelkesedésemet, de mûgyûjtõ vagyok magam is - szólt, s a szemközti falra mutatott, amelyen egy sor családi arckép lógott.
- Watson szerint nem értek a mûvészetekhez, de õ ezt csupán féltékenységbõl híreszteli, mert nézeteink meglehetõsen eltérnek e tárgyban.
Hanem ezek a portrék valóban gyönyörûek!
- Nagyon örülök, hogy tetszenek magának - felelte Sir Henry, s kissé meglepve pillantott barátomra.
- Én aztán igazán hatökör vagyok az effélékhez, és egy lóról százszor többet tudnék mondani.
Mellesleg fura, hogy magának még ilyesmire is jut ideje!
- Mindenesetre, ha jó valami, azt rögtön észreveszem, és itt elég sok jó dolog van.
Ez például egy Kneller-kép, esküdni mernék. Ott, az a kékruhás hölgy. Ez a tömzsi uraság pedig Reynolds, ha nem tévedek.
Ugye, ezek mind családi képek?
- Mind, persze.
- Tudja, hogy kiket ábrázolnak?
- Barrymore sorra elmagyarázta, kik vannak a képeken, s azt hiszem, szépen fel tudnám mondani a tanultakat.
- Az a messzelátós úriember például kicsoda?
- Az ott Baskerville tengernagy, aki Rodney alatt szolgált nyugat-indiai útja idején.
A kékköpenyes úr, kezében a papírtekerccsel, Sir William Baskerville, aki Pitt miniszterelnöksége idején az alsóház elnöke volt.
- Hát ez a lovag itt szemben, a csipkés bársonyruhában?
- Na, errõl igazán beszélnem kell.
Ez itt összes bajaink okozója, a gonosz Hugó, aki ránk szabadította a sátán kutyáját.
Feledhetetlen õs, az bizonyos.
Õszinte érdeklõdéssel vettem szemügyre a portrét.
- Hihetetlen! - mondta Holmes. - Olyan nyugodt, szelíd embernek látszik. Igaz, van a szemében valami ördögi.
Sokkal robusztusabb és erõszakosabb megjelenésû fickónak képzeltem.
- Pedig kétségtelen, hogy ilyen volt. A neve és a kép elkészítésének dátuma, 1647, a vászon hátán olvasható.
Holmes ezután nem szólt többet, de a hírhedt krakéler annyira elbájolta, hogy még evés közben is folyton szemezett vele.
De hogy mire gondolt, azt csak késõbb tudtam meg. Miután Sir Henry elbúcsúzott tõlünk, és lefeküdt, Holmes megragadta a hálószobai gyertyát. Visszamentünk az ebédlõbe, s a gyertyát feltartotta a falon lógó poros portréhoz.
- Észrevesz valamit?
Jól megnéztem magamnak a tollas széles kalapot, a tömött fürtökben leomló hajat, a fehér csipkegallért, s a határozott, komoly arcot, amelyet mindez körülkerített.
Az arc nem volt brutális, inkább enerváltnak hatott, noha volt benne keménység és szigorúság is. Az összeszorított, vékony száj és a hideg, türelmetlen szempár mindenesetre erre utalt.
- Nem találja, hogy hasonlít valakire?
- Az álla körül mintha Sir Henryre emlékeztetne.
- Ebben van valami.
De ide figyeljen!
- Holmes fölállt egy székre, s miközben baljában tartotta a gyertyát, jobb karjával letakarta a kalapot és a hosszú fürtöket.
- Nem igaz! - kiáltottam föl magamból kikelve.
A vászonról Stapleton arca nézett le rám.
- Most tehát maga is látja.
Szemem hozzá van szokva, hogy csak az arcra ügyeljen, és ne arra, ami körülveszi.
Elengedhetetlen követelmény, hogy egy nyomozó álöltözetben is felismerje az emberét.
- De hát ez gyönyörû!
Szinte az õ portréja is lehetne.
- Hát igen, jó példája a visszaütésnek. Amihez még csak annyit tennék hozzá, hogy barátunk nemcsak a fizikai, de a lelki tulajdonságokat is örökölte.
Tanulmányozza csak egy darabig a nagy családok képtárát, s rövidesen híve lesz a reinkarnációnak.
Egy biztos, hogy a fickó Baskerville. Ez tagadhatatlan.
- Ami azt is jelenti, hogy igényt tarthat az örökségre.
- Hát ez az!
Ez a kép egészen véletlenül egy hallatlanul fontos momentumot juttatott a kezünkbe. Eddig ugyanis hiányzott az indíték.
Megfogtuk a madarat, Watson, és esküszöm, hogy még mielõtt leszáll az este, úgy fog vergõdni a hálónkban, mint a lepkék, amelyekre õ vadászik.
Tût bele, egy darab parafát alá, és egy cédulával ellátva máris elhelyezhetjük Baker Street-i gyûjteményünkben.
Holmes szörnyû hahotába tört ki.
Nem hallottam sokszor nevetni, de ha nevetett, arra mindig ráfizetett valaki.
Másnap már kora reggel talpon voltam, de Holmes még nálam is korábban kelhetett fel. Amikor öltözködés közben kipillantottam, már kint sétált az úton.
- Azt hiszem, ma lesz elég dolgunk - jegyezte meg, amikor lementem hozzá, és örömében összedörzsölte a tenyerét.
- A háló ki van vetve, máris kezdhetjük húzni a kötelet, s még mielõtt leszáll az este, ki fog derülni, van-e benne valami.
- Már a lápon volt?
- Grimpenben voltam. Jelentettem a börtönigazgatóságnak Selden halálát.
Nem hiszem, hogy bajuk lesz a dolog miatt.
Ezenkívül beszéltem hûséges cselédemmel, Cartwrighttal is, aki el nem mozdult volna a kunyhó elõl. Õrizte, mint valami kutya a gazdája sírját. Meg kellett nyugtatnom, hogy nincs semmi bajom.
- Mi a következõ lépés?
- Sir Henryvel kell beszélnünk.
Na de épp itt jön.
- Jó reggelt, Holmes! - üdvözölte barátomat a baronet.
- Úgy föst, mint egy hadvezér, aki éppen a csata elõtti helyzetet vitatja meg vezérkari fõnökével.
- Nagyon találó megjegyzés.
Watson az utasításaimra kíváncsi.
- Mint ahogy én is.
- Helyes.
Ha jól tudom, vacsorára hivatalos ma este Stapletonékhoz.
- Remélem, maga is jön.
Nagyon vendégszeretõ emberek, és biztos vagyok benne, hogy örülnének, ha vendégül láthatnák.
- Sajnos, Londonba kell mennem Watsonnal.
- Londonba?
- Hát igen, ugyanis e percben ott nagyobb szükség van ránk, mint Baskerville Hallban.
A baronet arca megnyúlt.
- Pedig hát én reméltem, hogy itt lesznek, míg végig nem csináljuk az ügyet.
Nem szívesen maradok egyedül a kastélyban?
- Kedves barátom, már megmondtam, hogy vakon kell bíznia bennem, és követnie kell utasításaimat.
Mondja meg, kérem, vendéglátóinak, hogy nagyon szívesen elmentünk volna önnel, de hát sürgõs ügyeink visszaszólítottak bennünket Londonba.
Remélhetõleg hamar visszatérünk.
Ugye, nem felejti el átadni ezt az üzenetet?
- Hát ha annyira ragaszkodik hozzá?
- Ragaszkodom hozzá, igenis.
A baronet összevont szemöldöke arra vallott, hogy meg van sértve, és távozásunkat egyszerûen szökésnek tekinti.
- Mikor akarnak menni? - kérdezte, de most már egészen hidegen.
- Rögtön reggeli után.
Coombe Tracey felé megyünk, Watson pedig itt hagyja zálogban a holmiját.
Watson, legyen szíves írjon Stapletonnak, és mentse ki magát.
- Kedvem volna nekem is Londonba menni magukkal - jegyezte meg a baronet.
- De hát miért kell itt maradnom egyedül?
- Mert ez a kötelessége.
És mert szavát adta, hogy azt teszi, amit mondok. Én pedig most azt mondom, hogy itt kell maradnia.
- Jó, akkor maradok.
- Még valami!
Kérem, menjen kocsival a "Csendes fészek"-be, aztán küldje haza a fogatot, és valami módon adja tudtára házigazdáinak, hogy gyalog sétál majd haza.
- Gyalog a lápon keresztül?
- Igen.
- De hát mindig azt mondta, hogy óvakodjam ettõl.
- Ez alkalommal nyugodtan megteheti.
Ha nem bíznék az idegeiben meg a bátorságában, nem ragaszkodnék hozzá, de most mindenképp meg kell tennie.
- Na jó. Megteszem.
- Ha szereti az életét, ne térjen le se jobbra, se balra, egyenesen azon az ösvényen jöjjön, amely a háztól vezet a grimpeni országútig. Különben is ez a legegyenesebb út hazafelé.
- Ahogy kívánja.
- Helyes.
Reggeli után szeretnék minél hamarabb útnak indulni, hogy még a délután folyamán Londonba érkezhessem.
A program eléggé meglepett, noha még jól emlékeztem rá, hogy Holmes azt mondta elõzõ este Stapletonnak, csak egy napig marad.
Az viszont eszembe sem jutott, hogy engem is magával akar vinni, és azt sem egészen értettem, miért kell mindkettõnknek távol lennünk, egy Holmes szerint is rendkívül kritikus idõpontban.
Más választásom azonban nem volt, engedelmeskednem kellett, elbúcsúztunk tehát elszomorodott barátunktól, s nemsokára meg is érkeztünk Coombe Tracey-be. Az állomáson kiszálltunk, a kocsit visszaküldtük.
A peronon egy fiú várt bennünket.
- Van valami kívánsága, uram?
- A következõ vonattal szépen visszamész - Londonba, Cartwright.
Ha megérkezel, azonnal feladsz egy táviratot Sir Henry Baskerville címére, s megkéred a nevemben, ha megtalálta elvesztett noteszomat, küldje el ajánlott levélként Baker Street-i lakásomra.
- Igen, uram.
- Most pedig ugorj, be a távírdába, és kérdezd meg, van-e számomra valami.
A fiú egy sürgönnyel a kezében tért vissza. Holmes belekukkantott, s aztán odaadta nekem.
A távirat így hangzott: "Üzenetét megkaptam, letartóztatási parancs kiállítva, öt negyvenkor érkezem, Lestrade."
- Válasz arra, amit én küldtem el ma reggel.
Lestrade hivatásos rendõr, egyike a legkitûnõbb detektíveknek. Azt hiszem, nagy segítségünkre lesz.
Most pedig, Watsonkám, ne töltsük itt az idõt, gyerünk ismerõséhez, Mrs. Laura Lyonshoz?
Végre kezdtem érteni Holmes elgondolását.
A baronetnek azért mondta, hogy elutazunk, hogy az még meggyõzõbben hitethesse el Stapletonnal távozásunkat. Mi viszont készen állunk arra, hogy bármely szükséges pillanatban megjelenhessünk a tetthelyen.
A londoni távirat pedig arra kell, hogy a leghalványabb gyanút is eloszlassa, hiszen Sir Henry bizonyára említést tesz majd róla Stapletonnak.
Lehet, hogy tényleg szorul a hurok?
Mrs. Laura Lyonst irodájában találtuk, és Sherlock Holmes oly rámenõsen kezdte a beszélgetést, hogy azonnal leszerelt minden ellenállást.
- Azokat a körülményeket nyomozom, amelyek a boldogult Sir Charles Baskerville halálához vezettek - kezdte.
- Barátom, - doktor Watson beszámolt nekem róla, mit tudott meg öntõl, de azt is elmondta, mirõl nem volt hajlandó felvilágosítással szolgálni.
- Hogyhogy nem voltam hajlandó? - kérdezte Mrs. Lyons megütõdve.
- Ön bevallotta, hogy tíz órára randevút kért Sir Charlestól, s hogy a találkozónak a park kapujában kellett végbemennie.
Azt viszont tudjuk, hogy a boldogult éppen ezen a helyen és éppen ebben az idõben lelte halálát.
Amirõl ön nem adott felvilágosítást, az az, hogy mi az összefüggés az ön látogatása és a tragikus esemény között.
- A kettõ között nincs semmi összefüggés.
- Mindez csupán a véletlen játéka volt, ugyebár?
Nincs más hátra, mint hogy most megkeressük, sõt meg is találjuk az összefüggést.
Õszinte leszek, Mrs. Lyons.
Mi az ügyet gyilkosságként tartjuk számon, és azt is megmondhatom, hogy ebben az ügyben nemcsak az ön barátja, Mr. Stapleton áll gyanú alatt, hanem a felesége is.
A hölgy döbbenten ugrott talpra.
- A felesége?
- A titok kiderült.
Az a személy, akit õ húgaként szerepeltet itt, valójában a felesége.
Mrs. Lyons visszazöttyent helyére.
Keze olyan görcsösen markolászta a szék karfáját, hogy egészen belefehéredtek a körmei.
- Nem lehet! - mondta végül.
- Nem lehet, hogy a felesége!
Nem nõs!
Sherlock Holmes vállat vont.
Laura Lyons tovább kiabált: - Bizonyítsa be!
Bizonyítsa be!
Ha tényleg be tudja bizonyítani, akkor?
- Szemvillanása elárulta, mit akart mondani.
- Ezért jöttem - mondta Holmes, s papirosokat húzott elõ zsebébõl.
- Itt van például egy fotográfia, amely négy évvel ezelõtt készült Yorkban.
Mint látja, egy házaspár van rajta, a hátoldalán a nevük, Mr. és Mrs. Vandeleur, de bizonyára könnyen felismeri õket, nemcsak a férfit, hanem az asszonyt is, amennyiben legalább látásból ismeri õnagyságát.
Itt van három tanúvallomás a fenti párról, akik ez idõben a Szent Olivér iskola tulajdonosai voltak.
Kérem, olvassa el ezeket itt, talán megszûnnek a kétségei.
Mrs. Lyons belelapozott az iratokba, majd kõvé meredt arccal nézett ránk. Látszott, hogy majd szétvetik indulatai.
- Mr. Holmes - kezdte -, ez az ember házasságot ígért nekem, azt mondta, feleségül vesz, ha el tudok válni férjemtõl.
Megcsalt a gazember, de nemcsak ebben!
Sose mondott igazat!
Csak tudnám, mivel szolgáltam rá!
Azt képzeltem, minden miattam, az én érdekemben történik, de most már látom, hogy csak felhasznált, csak eszköz voltam a kezében.
Miért tartsak hát ki mellette, amikor õ elejétõl fogva elárult?
Miért éppen én védelmezzem, ha egyszer rászolgált a büntetésre?
Kérdezzen, amit akar, és semmit sem fogok eltitkolni.
Egyet azonban higgyen el nekem, és erre esküszöm, hogy amikor megírtam azt a levelet, távol állt tõlem a szándék, hogy ártsak az idõs úriembernek, aki mindig csak jó volt hozzám.
- Hiszek önnek, asszonyom - válaszolta Holmes.
- Belátom, hogy súlyos sebeket bolygatok, úgyhogy inkább csak sorra elmondom, mit gyanítok, ön meg ellenõrizze, helyesen gondolom-e.
Nos hát, a levelet Stapleton íratta önnel, igaz?
- Õ maga mondta tollba.
- Fölteszem, az volt az ürügy, hogy feltétlenül számíthat a válóper finanszírozásában Sir Charles segítségére.
- Így van.
- S aztán, hogy ön elküldte a levelet, Stapleton rögtön lebeszélte a randevúról?
- Azt mondta, hogy bántaná az önérzetét, ha más férfitól kapnék pénzt erre a célra, és megígérte, hogy szegény ember létére is össze fogja szedni valahogy a költségeket, hogy eltávolítsa közülünk az akadályt.
- Micsoda jellem!
S ön aztán semmit sem tudott többet mindaddig, amíg az újságban nem olvasta Sir Charles halálát.
- Nem. Nem tudtam semmit.
- És persze megfogadtatta önnel, hogy szót se szóljon a tervezett találkozóról senkinek.
- Megesketett rá.
Azt mondta, a halál nagyon titokzatos körülmények között következett be, és hogy könnyen gyanúba keverednék, ha a tervezett randevú kitudódna.
Addig ijesztgetett, míg tényleg jobbnak láttam, ha hallgatok.
- Értem.
De azért gyanakodott, ugye?
A hölgy sokáig nem felelt, s merõn bámulta a padlót.
- Tudtam, kicsoda - mondta halkan.
- És ha kitartott volna mellettem, nem árultam volna el soha!
- Szerintem boldog lehet, hogy ilyen szerencsésen megúszta a dolgot - mondta Holmes.
- Stapleton a hatalmában volt önnek. Ezzel õ tisztában volt, és mégsem ölte meg.
Most talán megérti, hogy hónapokon át a szakadék szélén táncolt.
Hát akkor mi búcsúzunk, Mrs. Lyons. Valószínûleg hallani fog rólunk rövidesen.
- Egyre jobban kerekedik a kép, s lassan megoldódik minden probléma - jegyezte meg Holmes, miközben a londoni expresszt vártuk az állomáson.
- Az az érzésem, rövidesen megírhatom tanulmányomat korunknak errõl a talán legérdekesebb bûnesetérõl.
A szakembereket bizonyára emlékeztetni fogja bizonyos párhuzamos ügyekre, például arra, ami Grodnóban történt 1866-ban, na meg természetesen az észak-karolinai Anderson-féle gyilkosságra, de hát ez a mi esetünk több körülményt tekintve mégiscsak egyedülálló.
Sajnos, még mindig nincs kezünkben a tettes.
Nagyon meg volnék lepve viszont, ha még a mai nap folyamán nem kerülne hurokra.
E pillanatban érkezett be dübörögve az állomásra a londoni expressz. Az egyik elsõ osztályú kocsiból tömzsi, bulldogképû emberke pattant elõ.
Kezet fogtunk. Abból, hogy Lestrade olyan tisztelettel tekintett barátomra, rögtön láttam, nagy figyelemmel kíséri nyomon egykori kollégájának pályafutását.
Jól emlékeztem elmúlt vitáikra, kölcsönös ugratásaikra, amit tökéletesen megmagyarázott, hogy egyikük teoretikus, a másik pedig kizárólag a gyakorlat embere.
- Valami jó fogás? - kérdezte Lestrade.
- Évek óta az elsõ igazi - felelte Holmes.
- Mielõtt elkezdenénk, még van pontosan két óránk.
Addig is ennünk kellene valamit? Na Lestrade, most módja lesz rá, hogy a szép dartmoori éjszakában kiszellõztesse a londoni ködöt a tüdejébõl.
Még sose járt itt?
Ne féljen, elsõ látogatását soha életében nem fogja elfelejteni!
14.
A SÁTÁN KUTYÁJA
Egyik hibája az volt Holmesnak, ha ugyan hibának lehet mondani az ilyesmit hogy nemigen szerette dobra verni terveit, amíg el nem érkezett a cselekvés pillanata.
Ez fõleg abból származott, hogy zsarnoki természet lévén, elõszeretettel uralkodott környezetén, és szívesen szolgált váratlan meglepetésekkel.
Persze foglalkozásából eredõ óvatossága is szerepet játszott ebben. Semmit sem bízott a véletlenre, lehetõleg semmit sem kockáztatott.
Nem csoda, hogy sokszor próbára tette azokat, akik vele vagy neki dolgoztak.
Jómagam is épp eleget szenvedtem titkolózása miatt, de talán még soha annyira, mint most, amikor visszafelé döcögtünk a szürkületben.
Kezdetét vette a végsõ felvonás, s mi felkészültünk, hogy eljátsszuk szerepünket. Holmes azonban hallgatott, és én csak találgattam, mit tervel, miközben majd szétvetett a türelmetlenség. Végre hideg szél csapott arcunkba. Az út két oldalán nem volt ház, nem voltak fák, csak a végtelen sötétség leskelõdött: megérkeztünk a lápra.
Minden lépés, amit a lovak tettek, minden kerékfordulat közelebb vitt bennünket az utolsó nagy kalandhoz.
A beszélgetés kibontakozását nagyban gátolta a bérelt hintó kocsisának jelenléte, s míg semmiségekrõl társalogtunk, idegeink az izgalomtól és a várakozástól a végsõkig feszültek.
Szinte föllélegeztem, amikor végre elhaladtunk Frankland háza elõtt. Közeledtünk vállalkozásunk színteréhez!
A kastélyhoz érve, nem hajtattunk egészen a bejárati kapuig, hanem még a sétány elõtt megállíttattuk a fogatot.
Kifizettük a kocsist, és azonnal visszaparancsoltuk Coombe Tracey-be, majd gyalog indultunk tovább a "Csendes fészek" felé.
- Van fegyvere, Lestrade? - kérdezte Holmes.
A tömzsi detektív elmosolyodott.
- Míg nadrág van rajtam, van farzsebem is, és amíg farzsebem van, mindig tartok benne valamit.
- Helyes.
Mi is fel vagyunk készülve minden eshetõségre.
- Ön nagyon zárkózott, Mr. Holmes.
Nem mondaná meg, mit játszunk?
- Bújócskát.
- Szavamra, nem valami vidám hely ez itt - jegyezte meg a detektív borzongva, s körüljártatta tekintetét a baljós dombokon és a ködtengeren, amely megült az ingoványon.
- Abban a házban elõttünk világosságot látok.
- Az a "Csendes fészek". Oda tartunk.
Kérem, hogy mostantól fogva óvatosan lépkedjenek, és csak suttogva váltsanak szót.
Lábujjhegyen lopóztunk elõre az ösvényen, egyenesen a ház felé, de amikor körülbelül kétszáz yardnyira megközelítettük, Holmes megállított bennünket.
- Elég - mondta.
- Ezek a sziklák itt jobbra remek búvóhelynek látszanak.
- Itt fogunk várni?
- Igen. Innen indul a támadás.
Gyerünk csak be a lyukba, Lestrade.
Maga már járt a házban, Watson, igaz?
Meg tudja mondani, hogyan esnek a szobák?
Például ezek a rácsos ablakok itt a ház szélén vajon melyik helyiséghez tartoznak?
- Szerintem a konyhához.
- És az ott hátrább, amelyik ki van világítva?
- Az csak az ebédlõ lehet.
- A roló nincs leengedve.
Watson, maga a ház környékét is jobban ismeri, mint én, másszon hát szépen elõre, és figyelje meg, mit csinálnak odabent. De az ég szerelmére, nehogy észrevegyék, hogy leskelõdik.
Lábujjhegyen óvakodtam lefelé az ösvényen, majd görnyedten lopóztam tova a gyümölcsöst övezõ alacsony téglafal mentén.
A kerítés védelmében sikerült olyan helyen megállnom, ahonnan jól beláthattam a befüggönyözetlen ebédlõbe.
A szobában ketten voltak, Sir Henry és Stapleton.
Fél arccal felém fordulva ültek egymással szemben a kerek asztalnál.
Szivaroztak, kávéztak, konyakosüveg és poharak álltak elõttük.
Stapleton gesztikulálva magyarázott valamit, de a baronet látnivalóan nemigen figyelt rá, s szórakozottan bámult maga elé.
Valószínûleg az a gondolat bántotta, hogy egyedül kell hazabaktatnia a baljós lápon át.
Ahogy így figyeltem õket, Stapleton egyszer csak felállt, és kiment a szobából. Sir Henry megtöltötte a poharát, ivott egy kortyot, majd hátradõlt székében, és nagyokat pöfékelt szivarjából.
Az ajtó megnyikordult, a kavicson csikorgó léptek közeledtek. Gyorsan behúztam a fejemet.
A léptek elvonultak a kerítés mentén.
Ahogy megint kikukkantottam, megpillantottam a rovarászt: megállt a gyümölcsös sarkában. Egy kis faház elõtt ácsorgott.
Kulcs fordult, s az ajtó kinyílt. Mialatt Stapleton belépett, furcsa mocorgás zaja hatolt ki a faházból a szabadba.
A rovarász csak néhány pillanatig volt odabent, majd miután bezárta a bódét, másodszor is elvonult a kerítés mögött, visszament a házba, és újra helyet foglalt vendégével szemben. Ekkor óvatosan visszasompolyogtam társaimhoz, akik már alig várták, hogy beszámoljak nekik a látottakról.
- Azt mondja, nincs ott a hölgy? - kérdezte Holmes, miután ismertettem a helyzetet.
- Nincs ott.
- Hát akkor hol lehet? Tekintve, hogy a konyhán kívül egyedül ebben a helyiségben van világosság?
- Fogalmam sincs, hol lehet.
Már említettem, hogy a grimpeni ingoványon sûrû, fehér ködfelhõ terjengett.
A köd most lassan, de biztosan megindult felénk, és mint valami hatalmas fal zárta el szemünk elõl az ingovány irányában a kilátást.
Ahogy a holdfény rásütött, csillogó jégmezõnek tetszett, amelybõl csak hegyükkel meredeztek ki a láp sziklatornyai.
Holmes le nem vette róla a szemét. Látva, hogy eltartóztathatatlanul felénk hömpölyög, mordult egyet, és megjegyezte:
- Erre jön, Watson.
- Baj talán?
- Baj hát, hogyne volna? Erre nem számítottam. Lehet, hogy dobhatom sutba a terveimet?
De legalább Sir Henry jönne már!
Mindjárt tíz óra.
Vállalkozásunk egész sikere, de talán még az õ élete is azon múlik, útnak indul-e még mielõtt ez a köd teljesen elborítja az ösvényt.
Az éjszaka máskülönben tiszta volt, sõt egyenesen kellemes volt az idõ.
A csillagok élesen sziporkáztak fejünk felett, s a környék szinte úszott a félhold lágy, ezüstös fényében.
Szemben velünk a "Csendes fészek" sötét tömege állt, csipkés teteje és magas kéményei világosan kirajzolódtak a csillagos égboltozat vásznán.
A földszinti ablakokból kiáradó vastag fénykévék kinyúltak a kertbe, sõt azon túl, a lápra is.
Az egyik fénysugár most hirtelen kialudt: a szolgáló aludni tért, s eloltotta a konyhában a lámpát.
Már csak az ebédlõben volt világos, ahol a két férfi, a gyilkosságra készülõ házigazda és gyanútlan vendége ült és beszélgetett egymással békésen szivarozgatva.
A fehér ködlepedõ, amely a láp nagy részét elborította már, egyre közelebb húzódott a házhoz.
Szakadozott szélei máris feltünedeztek a kivilágított ebédlõablakok aranyló négyszögei körül.
A gyümölcsös kerítésének túlsó falát már nem lehetett látni. A kerti fák áradó ködtenger csapkodó hullámaiban álltak.
Tovább figyeltünk. A köd elõbb csak a ház sarkait tapogatta végig két elõrenyúlt karjával, majd lassan egyetlen sûrû tömeggé egyesült, és birtokba vette az egész földszintet. Az emelet meg a tetõ úgy úszott ezen a ködtengeren, mint valami kísértethajó.
Holmes öklével rácsapott az elõtte álló kõre, s türelmetlenül toppantott.
- Ha negyed órán belül nem jön, egészen elborítja a köd az ösvényt.
Ha még fél órát kell várnunk, a kezünket sem fogjuk már látni.
- Nem kellene kicsit hátrább húzódnunk, hogy magasabban legyünk?
- Tényleg, nem volna rossz.
Ahogy nyomult felénk a köd, mi egyre jobban hátráltunk elõle, úgyhogy már vagy félmérföldnyire is eltávolodtunk a háztól, a fehér ködtenger azonban, amelyet fényesen beragyogtak a hold ezüst sugarai, lassan, de szünet nélkül továbbhömpölygött, s nyomunkban maradt.
- Már így is túl messze keveredtünk - jegyezte meg Holmes.
- De hát nem kockáztathatjuk, hogy az elõtt támadják meg, mielõtt a közelünkbe ér.
Tovább nem mehetünk, mindenképp itt kell maradnunk.
Hirtelen lehasalt, s a földre tapasztotta a fülét.
- Hál'istennek? Azt hiszem, jön már.
Gyors léptek zaja törte meg a láp csendjét.
A sziklák közé húzódva feszülten figyeltünk elõre, a ködtenger irányába.
A lépések mindjobban hangzottak, mígnem egyszerre, mint valami függöny mögül, elõlépett az, akit vártunk.
Egy pillanatra megállt, amint kiért a tiszta, csillagfényes éjszakába.
Gyors léptekkel indult meg újra, elhaladt rejtekhelyünk mellett, majd mögénk kerülve, a lejtõn folytatta útját.
Menet közben szüntelenül jobbra-balra tekingetett, mint aki csakugyan fél.
- Csitt! - adta meg a jelet Holmes. Hallani lehetett, amint felhúzta pisztolya kakasát.
- Vigyázat!
Jön!
A ködtenger belsejébõl halk, új nesz hatolt hozzánk. Topogó, sietõ lábak zaja közeledett.
A ködfelhõ már nem lehetett messzebb, mint ötvenyardnyira. Mindhárman megigézve meredtünk rá, magunkban találgatva, vajon miféle jelenésben lesz részünk.
Holmes mellett álltam, s most ránéztem az arcára.
Sápadt, de diadalmas arc nézett vissza rám, barátom szeme csak úgy villogott a holdfényben.
Tekintete azonban ebben a pillanatban gyökeresen megváltozott, s egyetlen pontra szegezõdött? Szája kinyílt, álla leesett.
Lestrade rémülten felordított, és hasra vágódott.
Jómagam úgy ugrottam talpra, mint akit megcsípett valami. Kezem görcsösen markolta meg pisztolyom agyát, s úgy éreztem, tüstént eszemet vesztem? Oly szörnyû volt a látvány, amely a ködfelhõ belsejébõl elõugorva lepett meg bennünket!
Amit pedig megpillantottam, egy kutya volt, egy irdatlan, koromfekete eb, amilyet azonban eddig nem láthatott földi szem.
Szája tüzet okádott, szeme lánggal égett, pofája, farka, lábai vészjóslóan sziporkáztak.
Meghibbant agyvelõ sem találhatott volna ki vadabb, ijesztõbb, pokolibb monstrumot, mint amilyen ez az ördögi formájú, vad ábrázatú lény volt, s amely oly hirtelen penderedett elõ a ködfelhõ belsejébõl.
Az óriási fekete állat nagy ugrásokkal haladt elõre az ösvényen, s szimatolva követte barátunk lábnyomait.
Megjelenése annyira megdermesztett bennünket, hogy mielõtt felocsúdhattunk volna, már túl is haladt rajtunk.
Holmesszal egyszerre sütöttem el pisztolyomat: a szörnyeteg, jeléül annak, hogy valamelyikünk golyója eltalálta, rémeset vonított.
De azért nem állt meg, hanem tovább iszkolt.
Sir Henry ebben a pillanatban tekintett hátra: arca elsápadt, karját rémülten maga elé emelte, s bénultan bámult a borzalmas jelenségre, amely megállíthatatlanul rohant feléje.
De a kutya fájdalmas vonításától egyszeriben elmúlt minden félelmünk.
Ha megsebesítettük, akkor halandónak kell lennie, ez esetben viszont el is pusztíthatjuk?
Soha még nem láttam úgy futni embert, mint ahogy Holmes futott ezen az éjszakán.
Magam sem vagyok rossz futó, de úgy elhagyott, mint ahogy én elhagytam a tömzsi kis detektívet.
Ahogy lefelé rohantunk az ösvényen, jól hallottuk Sir Henry sikoltásait, a kutya öblös ugatását.
Épp akkor érkeztem, amikor a kutya áldozatára ugrott, s a földre döntötte, majd pedig nekiesett a szerencsétlen torkának.
A következõ pillanatban azonban Holmes mind az öt maradék töltényét beleeresztette a fenevad oldalába.
A monstrum nagyot vonított kínjában, majd miután szaltót csinált, hátára esett, aztán veszedelmesen kalimpálva lábaival, élettelenül oldalára fordult.
Lihegve, nyögve hajoltam le hozzá, s pisztolyomat iszonyú, sziporkázó fejéhez nyomtam, de már nem volt rá szükség, hogy meghúzzam a ravaszt.
A szörnyeteg már nem élt.
Sir Henry ájultan hevert ugyanott, ahová a kutya döntötte.
Gallérját letéptük róla, és Holmes boldogan lélegzett fel, amikor azt láttuk, hogy nem sebesült meg sehol, ami azt jelenti, hogy a mentõakció idején érkezett.
A baronet szemhéja ekkor megmozdult - megpróbált fölállni.
Lestrade fogai közé szorította konyakos üvegét, és néhány pillanat múlva rémült szemek néztek ránk.
- Istenem! - suttogta Sir Henry.
- Mi volt ez?
Az ég szerelmére, mondják meg, mi volt?
- Bármi volt is, már nem él - felelte Holmes.
- Egyszer s mindenkorra leterítettük a sátán kutyáját.
Csupán nagyságát és erejét tekintve is ijesztõ volt ez a lény, amely most itt hevert lábunk elõtt.
Nem véreb volt, és nem is szelindek, hanem inkább e kettõ keveréke, ösztövér volt és elvadult, csaknem akkora, mint egy kisebbfajta oroszlán.
Még most, halottan is szinte lángolt a szája, kicsiny, mélyen ülõ, kegyetlen szemei tûzben égtek.
Ahogy azonban megérintettem sziporkázó pofáját, s aztán megnéztem a kezemet, ujjaim felragyogtak a sötétben.
- Foszfor! - kiáltottam fel.
- Méghozzá nagyon ravasz készítmény - toldotta meg Holmes, miután megszagolta a dögöt.
- Nincs semmi szaga, tehát nem is zavarhatta az állat szimatát.
Nagyon bánjuk, hogy ekkora veszedelemnek tettük ki, Sir Henry.
Kutyát vártam, az igaz, de nem egy ekkora állatot.
És a köd miatt képtelenek voltunk elõbb beavatkozni.
- Ne mentegetõzzék. Megmentette az életemet!
- Miután elõbb veszedelembe sodortam.
Mit gondol, fel tud állni?
- Adjon még egy korty konyakot, és akkor nem bánom, jöhet akármi.
Köszönöm!
Most pedig, kérem, segítsen talpra állni.
Mi a teendõnk ezután?
- Önt mindenesetre itt hagyjuk.
Mára elég volt önnek a kalandokból.
Ha vár egy kicsit, egyikünk majd visszakíséri a kastélyba.
Sir Henry megpróbált felállni, de rettenetesen sápadt volt, és lábai reszkettek.
Egy sziklához segítettük, ahová egész testében remegve, arcát tenyerébe temetve végül is letelepedett.
- Magára kell hagynunk most - mondta Holmes.
- Még hátravan valami, és minden perc drága.
A bûneset megvan, most már csak a tettes hiányzik.
- Ezret teszek egy ellen, hogy a házában nem fogjuk megtalálni - tette hozzá.
- A lövésekbõl megtudhatta, hogy vesztett.
- Elég távol voltunk, s a köd elnyelhette a zajokat.
- Feltétlenül követnie kellett a kutyát, hogy alkalmas pillanatban visszaparancsolhassa, vagy hogy megbizonyosodhassék az eredményrõl.
Nem, biztos megszökött eddig.
Mindegy, a házat mindenesetre átkutatjuk. Biztos, ami biztos?
A ház ajtaja tárva-nyitva volt, így hát könnyen bejutottunk, és szobáról szobára végigkutattuk az épületet. A folyosón az öreg szolgával találkoztunk, aki megrökönyödve vette tudomásul a betörést.
Csak az ebédlõben égett lámpa. Holmes felkapta, és minden zugba bevilágított vele.
Emberünknek azonban nem volt nyoma sehol.
Az emeleten zárva találtuk az egyik háló ajtaját.
- Valaki van odabent! - kiáltott fel Lestrade.
- Hallom, hogy mozgolódik!
Kinyitni!
Halk nyögést és mocorgást hallottunk bentrõl.
Holmes belerúgott az ajtóba. Az ajtó felpattant.
Pisztollyal a kezünkben, mindhárman berontottunk a helyiségbe.
De itt is hûlt helyét leltük a kétségbeesett és harcra kész gazembernek, akire számítottunk.
Ehelyett valami olyan furcsa és váratlan dolgot fedeztünk fel, amely visszahõköltetett bennünket.
A szoba olyan volt, mint valami kis múzeum. A falon körös-körül üveges dobozok sorakoztak, tele lepke- és bogárgyûjteményekkel: összeállításuk bizonyára sok örömet okozott ennek a kiismerhetetlen, veszedelmes embernek.
A szoba közepén oszlop állt, valamikor ez támasztotta alá a szúette gerendázatot.
Az oszlophoz hozzá volt kötve valaki de annyira be volt bugyolálva - hiszen talpig elfedték a lepedõk, amelyekkel az oszlophoz erõsítették -, hogy nehéz lett volna megmondani, nõ-e vagy férfi.
Nyaka köré törülközõt csavartak, s végét az oszlop ellenkezõ oldalán csomózták meg.
Egy másik törülközõ a száját kötötte be: fölötte két sötét szem nézett ránk, tele bánattal, szégyennel és szörnyû aggodalommal.
Pillanatok alatt eltávolítottuk a törülközõket, eloldoztuk a lepedõk kötelékeit, és Mrs. Stapleton elénk zuhant a földre.
Amint szép feje mellére bukott, korbácsütés vörös nyomait pillantottam meg a nyakán.
- A vadállat! - kiáltott fel Holmes.
- Hol a konyakos üveg, Lestrade?
Ültesse a székbe a hölgyet!
Elájult? Nem csoda, ennyi kínzás és ennyi gyötrõdés után?
Mrs. Stapleton végre felnyitotta a szemét.
- Megmenekült? - kérdezte.
- Megúszta?
- Nem ússza meg, asszonyom, ebben biztos lehet.
- Nem, nem a férjemet gondolom, hanem Sir Henryt.
Megmenekült?
- Igen, meg.
- S a kutya?
- Már nem él.
Mrs. Stapleton megkönnyebbülve sóhajtott.
- Hála istennek!
Hála istennek!
Ez a gazember!
Nézzék, hogy bánt velem!
- Felrántotta a karján a blúzát, s borzadva vettük szemügyre a sebhelyeket és kék foltokat.
- De ez még mind semmi!
Az jobban fájt, hogy lelkileg is gyötört, hogy összetörte a szívemet.
De mindent eltûrtem volna, a rossz bánásmódot, magányomat, a szüntelen bujkálást, mindent, ha tudtam volna, hogy legalább szeret, de most már világosan látom, hogy még ebben is megcsalt, és csak felhasznált, mint valami bábut.
Miközben ezeket mondta, heves zokogásban tört ki.
- Belátom, asszonyom, hogy már nem szereti - szólt Holmes.
- Mondja meg tehát, kérem, hol lelhetjük meg.
Ha annyiszor segítségére volt gonosztetteiben, tegye ezt jóvá azzal, hogy most nekünk segít.
- Csak egy hely van ahová elbújhatott.
A grimpeni ingovány kellõs közepén van egy sziget, azon meg egy ónbánya.
Ott tartotta a kutyát, és ezt a helyet szemelte ki arra, hogy szükség esetén menedékül szolgáljon.
Oda menekült.
A ködfelhõ mint valami fehér függöny tapadt az ablakra.
Holmes az ablakhoz tartotta a lámpát, és kinézett.
- Látja ezt?
Lehetetlen, hogy ilyen idõben bárki is bemerészkedhessék az ingoványba. Ma éjszaka ez elképzelhetetlen.
Mrs. Stapleton vadul felkacagott, és összecsapta a tenyerét.
Szeme villogott, fogai szilajon fehérlettek elõ szájából.
- Bejutni biztosan bejut oda, de hogy kijut-e, kétlem.
Az útjelzõket ma éjjel tényleg nem látja, ez csakugyan elképzelhetetlen.
A karókat együtt szúrtuk le, együtt jelöltük ki az utat az ingovány belsejébe.
Ha kihúzkodhattam volna egytõl egyig valamennyit tegnap!
Akkor igazán gyerekjáték volna elfogni.
Nem volt kétséges, hogy a további üldözésnek semmi értelme, legalábbis addig, míg el nem tisztul a köd.
Ezért hát a házat Lestrade õrizetére bíztuk, miközben mi hárman, Holmes, a baronet meg jómagam visszatértünk Baskerville Hallba.
Lassan mégiscsak eljutok történetem végéhez, s levonhatom a tanulságokat ebbõl a különös históriából. Az elbeszélés során megpróbáltam az olvasó elé tárni félelmetes élményeinket, amelyek oly sokáig megoldhatatlan rejtélynek tûntek, s végül is tragédiába torkolltak. De egyelõre térjünk vissza barátainkhoz.
A végzetes éjszakára virradó nap reggelén már nyoma sem volt a ködnek, és Mrs. Stapleton elvezethetett bennünket arra a helyre, ahol férjével a titkos ösvényt meglelték, s ahonnan be lehetett jutni az ingovány belsejébe.
Lelkes buzgalma, ahogyan mindenképpen nyomára akart juttatni minket eltûnt férjének, arra vallott, hogy valóban sok borzalmat kellett átélnie a rovarász oldalán.
Mrs. Stapletont hátrahagytuk a tõzeges talajú kis félszigeten, amely mindegyre keskenyedve nyúlt bele a terjengõ ingoványba, mi pedig nekiindultunk.
A félsziget csúcsától már csak itt-ott elõbukkanó karók jelezték a további utat, amely zsombékról zsombékra tekeregve, zölden remegõ tocsogók és bûzlõ sárgödrök között vezetett, s a hellyel nem ismerõs betolakodó számára valóban járhatatlannak bizonyult.
A burjánzó nádcsomók, a nyálkás vízinövények förtelmes szaga orrunkat facsarta, kigõzölgésük arcunkba csapott. Ha félreléptünk, combig gázoltunk bele a sötét, kocsonyaszerû ingoványba, amely sokszor métereken át vészjóslóan rengett lábunk alatt.
Gonoszul kapkodott sarkunk után, s ha belesüppedtünk, úgy tûnt, mintha pokoli kéz akarna belevonni bennünket az ocsmány mélységekbe, oly zord és oly förtelmes volt a szorítása.
Csupán egy alkalommal fedeztük fel annak a nyomát, hogy valaki járt elõttünk ezen az istenkísértõ ösvényen.
Az egyik zsombék fûcsomói között, amelyek végül is nem engedték belesüllyedni az iszapba, fekete tárgyat pillantottunk meg.
Holmes övig süppedt az ingoványba, amint utána ugrott. Ha nem vagyok kéznél, hogy kiránthassam, lába nem tud többé megkapaszkodni?
Fekete cipõt emelt feje fölé.
Megnéztük, ez volt benne: Mayers, Toronto.
- Na, ez megérte az iszapfürdõt - mondotta.
- Tudja, mi ez? Barátunk, Sir Henry eltûnt cipõje.
- Csak Stapleton hajíthatta el menekülése közben?
- Így van.
Miután a kutyával megszagoltatta, hogy Sir Henryre uszíthassa a dögöt, a cipõ a kezében maradt.
S mialatt vesztét érezve menekült, tovább szorongatta a kezében, és csak itt dobta el.
Ebbõl viszont legalább tudjuk, hogy idáig biztonságban eljutott.
Többet azonban nem is tudtunk meg ennél. Igaz, feltevés elég akadt.
Lábnyomok után lehetetlen kutatni egy mocsárban, mivel a rengõ sár hamar elegyengeti a felületet. Annál jobban körülnéztünk viszont, amikor végre száraz talajra tehettük a lábunkat.
Sehol semmi nyom.
Ha bízhattunk a talajban, illetve abban, hogy itt sem leltünk lábnyomot, ez csak azt jelenthette, hogy Stapleton nem érte el a szigetet, ahová az elmúlt éjszaka förtelmes köd ellenére el akart menekülni.
Ez a hideg és kegyetlen ember minden valószínûség szerint itt lelte meg sírját az ingovány szívében. A mocsár mélyébe vonta, s örökre eltemette.
A kis szigeten viszont számos jel tanúsította, hogy valóban csak ezen a helyen õrizhette féktelen cinkosát.
Egy hatalmas csörlõdob és egy félig már hulladékkal telt akna emlékeztetett rá, hogy itt valamikor tényleg bánya volt.
Az akna közelében bányászkunyhók romjai sorakoztak: ezeket nyilván a terjedõ mocsár miatt ürítették ki, és hagyták veszendõbe menni.
Az egyik kunyhóban egy csomó megrágott csonttal egyetemben vaskoloncot és egy láncot leltünk, bizonyítékául, hogy itt volt a kutya szálláshelye.
A hulladék között kis állat csontváza hevert, rajta barna irha maradványai?
- Kutyacsontváz! - kiáltott fel Holmes.
- Biz'isten, egy göndör szõrû spaniel csontváza!
Na, szegény Mortimer sirathatja az ölebét!
Azt hiszem, itt már aligha van titok, amit nem fejtettünk volna meg.
Tény, hogy Stapleton el tudta rejteni a kutyáját, de a száját mégsem köthette be, s innen jöttek a hangok, amelyek még nappal is oly félelmet tudtak kelteni.
Tarthatta volna a kutyát ugyan a faházban is, a "Csendes fészek" telkén, fõleg, ha épp használni akarta, de hát ez elég veszedelmes dolog volt, s csak akkor vetemedett már erre, amikor úgy látta, hogy ravaszkodásai sikerrel jártak, s eljött az õ ideje.
Ez a keverék, itt ebben a dobozban nyilván az a foszforos anyag, amelynek segítségével "pokolivá" varázsolta a kutyát.
Az ötlet csak a családi históriából eredhetett, a sátán kutyájáról szóló legenda volt az alapja, s azt a célt szolgálta, hogy valami módon halálra ijessze szegény Sir Charlest.
Nem csoda, hogy az a nyomorult fegyenc vad futásba kezdett, s hogy torkaszakadtából kiabált segítségért, sõt hogy barátunk is pánikba esett. Bizony, még az sem lett volna csoda, ha mi kezdtünk volna el futni és sikoltozni, amikor megpillantottuk a nyomában csörtetõ szörnyeteget a lápi éjszakában.
Az ötlet hallatlanul ravasz volt, hiszen eltekintve attól, hogy a kutya mindenkit halálra rémített, aki csak megpillantja, melyik paraszt merészkedett volna a közelébe, hogy jobban szemügyre vegye. Mert látni látták, nem is kevesen!
Londonban is azt mondtam, Watson, és most is csak azt mondom, hogy soha nem volt dolgunk ilyen veszedelmes emberrel, s lám, most mégis ott fekszik? Hosszú karjával a zöld foltokkal tarkított kiterjedt ingovány felé mutatott, amely a távolban beleveszett a lápvidék rozsdabarna dombjainak koszorújába.
15.
NÉHÁNY HÉT MÚLVA
Egy kellemetlen, ködös estén - november vége felé járt az idõ - a kandalló elõtt üldögéltünk a Baker Street-i lakásban.
Holmes két nagyobb ügyet tisztázott azóta, hogy sikerrel befejeztük a tragikus kimenetelû devoni eset nyomozását. Fényt derített Upwood ezredes üzelmeire, amelyek a Nonpareil Club hírhedt kártyabotránya körül pattantak ki, majd bebizonyította a szerencsétlen Montpensier asszony ártatlanságát, akit azzal vádoltak, hogy meggyilkolta mostohalányát, Carere kisasszonyt. Carere kisasszonyt, mint ahogy valószínûleg emlékeznek rá olvasóim, fél esztendõvel késõbb meg is találták New Yorkban: élt, sõt férjhez is ment közben.
Holmesszal madarat lehetett volna fogatni. Örült, hogy újabb s hozzá elég jelentõs sikersorozatot könyvelhetett el magának, úgyhogy nem kellett túlságosan biztatnom, hogy elmondja a rejtélyes Baskerville-ügy további részleteit.
Régóta vártam erre az alkalomra. A türelem helyénvaló is volt, mivel Holmes nem szeretett ide-oda kapkodni, s nem tûrte, hogy munka közben holmi emlékek foglalkoztassák, miközben ítélõképességét és logikáját teljesen igénybe vette az elõtte álló feladat.
Az alkalom azonban mégis eljött, ugyanis Sir Henry és doktor Mortimer világ körüli útjukra indulóban Londonba érkeztek. Az utat abból a célból vették tervbe, hogy Sir Henrynek módja legyen kissé összeszednie magát a megrázó élmény után.
Az említett nap délutánján meg is látogattak bennünket, s az csak természetes volt, hogy a téma ismét szõnyegre került.
- A dolgok menete - kezdte Holmes - nagyon egyszerû és logikus volt, ha Stapleton szempontjából nézzük. Nekünk viszont annál bonyolultabbnak tûnt, mivel nem ismerhettük a gazfickó terveit és szándékait, s a tényeknek is csupán egy részéhez jutottunk hozzá.
Azóta kétszer volt alkalmam beszélgetni Stapleton feleségével, s az eset oly világossá vált elõttem, hogy most már meg vagyok róla gyõzõdve, egyetlen homályos részlete sem maradt.
Az ügyrõl egyébként a B betû alatt jó néhány bejegyzést találhat naplómban is.
- Nem lenne jobb, ha mégis inkább emlékezetbõl vázolná fel az eseményeket? - vetettem közbe.
- Szívesen, de nem ígérhetem, hogy minden apróság eszembe jut majd.
Az erõs koncentrációnak sokszor az a következménye, hogy az ember könnyen elfelejti a már befejezett dolgokat.
Az ügyvéd, aki tövirõl hegyire ismeri védence problémáit, s aki bármilyen szakértõvel órák hosszat képes elvitatkozni a tárgyról, hasonlót tapasztal: ha egy-két héttel a tárgyalás után próbál meg felidézni egyes momentumokat, megdöbbenve konstatálja, hogy minden kiment a fejébõl. Így vagyok magam is.
Az új mindig elfoglalja a régi helyét fejemben, Carere kisasszony ügye például meglehetõsen távol vitt Baskerville Halltól.
Holnap esetleg újabb probléma kerül figyelmem középpontjába, ami viszont már a szõke francia hölgyet és a betyár Upwood ezredest fogja elhalványítani tudatomban.
Ami a sátán kutyájának históriáját illeti, most mégis megkísérlem, hogy utoljára leltárt csináljak, de szóljon, ha valamit kifelejtek.
Most már bizonyítékaim vannak rá, hogy a kastélybeli családi arckép nem csalt meg, és hogy a gazfickó Stapleton valóban Baskerville-sarj volt.
Sir Charles öccsének, Rodgernek volt a fia. Ez, mint tudjuk, számtalan gaztett után Dél-Amerikába szökött, ahol állítólag agglegényként halt meg.
Valójában azonban nõs volt, sõt volt egy fia is, Stapleton, aki apja nevét viselte.
A fiú ugyancsak megnõsült, Costa Rica egyik híres szépségét, Beryl Garciát vette el. Miután nagyobb összegû közpénzt sikkasztott, nevét Vandeleurre változtatta, és ide menekült Angliába, ahol is Yorkshire keleti felében magániskolát nyitott.
Az ötletet az szolgáltatta erre, hogy Angliába vezetõ hajóútján véletlenül megismerkedett egy sápkórban szenvedõ tanáremberrel, aki nyilván jól értette a mesterségét, hiszen az egész vállalkozás az õ személyén alapult.
A tanár - Frasernek hívták - hamarosan meghalt, mire az iskola, amely mindaddig prosperált, hirtelen zülleni kezdett, mígnem botrányos körülmények közt csõdbe jutott.
Vandeleurék csak úgy szabadulhattak a kutyaszorítóból, hogy újra nevet változtattak: ez alkalommal vették fel a Stapleton nevet. Stapleton ezután vagyona roncsaival Anglia déli részébe költözött. Nagyravágyó tervein és szenvedélyes rovartani érdeklõdésén kívül alig maradt valamije.
A British Museumban tudtam meg, hogy a rovartan területén komoly tekintélynek örvendett, s hogy róla neveztek el egy szenderfélét, amelyet még yorkshire-i tartózkodása idején fedezett fel, s elsõnek õ írt le a szakirodalomban.
Most következik életének az a része, amely mindannyiunknak oly sok fejtörést okozott.
Nyilván nyomozott családja után, és hamar rájött, hogy a hatalmas birtok megszerzésének útjában két személy áll.
Meg vagyok róla gyõzõdve, hogy amikor Devonba költözött, még nem voltak kész tervei, de hogy mindenképp tisztességtelen szándékai voltak, bizonyítja, hogy eltitkolta nõs voltát, és feleségét húgaként szerepeltette.
Nyilván az volt az elgondolása, hogy az asszonyt majd csaléteknek használja, noha még nemigen tudhatta, mi módon kezdjen hozzá a vagyon megszerzéséhez.
A célja ugyanis ez volt, és nem riadt vissza semmilyen eszköztõl vagy kockázattól, amely közelebb viheti terve megvalósításához.
Mindenekelõtt gyorsan letelepedett az õsi fészek közvetlen szomszédságában, majd nekilátott, hogy barátságot kössön Sir Charlesszal s a környezõ szomszédokkal.
Nyilván maga a baronet említette neki elõször a sátán kutyájának történetét, s így akaratlanul is saját maga készítette elõ szomorú végét.
Stapleton - nevezzük mi csak így - tudta, hogy az öreg baronet szívbeteg, s hogy egy nagyobb felindulás megölheti.
Ezt doktor Mortimertõl tudhatta meg.
Megtudta viszont azt is, hogy Sir Charles babonás, és hogy utolsó betûjéig elhiszi a családi rémtörténetet.
Mindez egyenesen rávezette õt arra, hogyan tehetné el láb alól a baronetet, mégpedig anélkül, hogy valaha is fennállna a felfedeztetés és bûnhõdés lehetõsége.
Miután megvolt az ötlet, nagy furfanggal látott hozzá, hogy átültesse a gyakorlatba.
Egy közönséges gonosztevõ megelégedett volna egy hamis kutyával.
Stapleton azonban zseniális gonosztevõ volt, s eszébe jutott, hogy kis ügyeskedéssel szert tehet magára a sátán kutyájára.
A Ross & Mangles cégtõl, amelynek Londonban, a Fulham Roadon van a kereskedése, megvette a legnagyobb, legerõsebb és legvadabb kutyát.
Az ebet az észak-devoni vasútvonalon lopta be a megyébe, s éjszaka, kerülõ úton vitte haza a lápvidéken át, nehogy valaki megláthassa, s feltûnést keltsen vele.
Rovargyûjtõ kirándulásai közben már elõbb sikerült behatolnia a grimpeni ingovány belsejébe, ahol kiszemelt a kutya részére egy megfelelõ rejtekhelyet.
A kutyát az ólba dugta, és várta, hogy eljöjjön a cselekvés ideje.
De sokáig hiába várt.
Az öregurat semmi sem tudta volna rávenni, hogy éjszaka elhagyja a kastély közvetlen környékét.
Stapleton hasztalanul leselkedett rá több ízben is a kutyájával, a kedvezõ pillanat nem akart megérkezni.
Egyik eredménytelen kirándulása közben történt, hogy a parasztok meglátták - nem õt, hanem szövetségesét gondolom -, s a sátán kutyájáról szóló legenda megint szárnyra kelt.
Abban is reménykedett, hogy felesége majd lépre csalja az öregurat, de az asszony ebben a dologban hallatlan ellenállást tanúsított.
Nem volt hajlandó afférba keveredni a baronettel, hogy ily módon kiszolgáltassa esküdt ellenségének.
Nem használt sem fenyegetés, sem verés, az asszony tudni sem akart az ügyrõl, s Stapleton egy idõre tehetetlenségre volt kárhoztatva.
Sokáig egy helyben topogott, szorult helyzetébõl azonban maga Sir Charles segítette ki, aki barátjául fogadta, s többek között meghatalmazta, hogy eljuttassa adományait a rászorultakhoz, így került kapcsolatba a boldogtalan Mrs. Laura Lyonsszal.
Agglegényként mutatkozott be nála, s rövidesen teljesen befolyása alá vonta. Elhitette vele, hogy ha elválik elsõ férjétõl, feleségül veszi.
Így szövögette a hálót, amíg egy szép napon meg nem tudta, hogy Sir Charles doktor Mortimer tanácsára elutazik. Színleg helyeselte az elutazást, miközben valójában rettenetesen megijedt.
Tisztában volt vele, ha most azonnal nem cselekszik, áldozata végleg kicsúszik a kezébõl.
Rábírta tehát a szerencsétlen asszonyt, hogy levelet írjon Sir Charlesnak, s hogy találkozót kérjen tõle az elutazást megelõzõ estére.
Miután a levél elment, vitát provokált, amelynek során lebeszélte a nõt a találkozóról, s így végre itt volt a várva várt alkalom.
Stapleton még azon este kocsiba ült, hogy hazamenjen Coombe Tracey-bõl. Sok ideje nem maradt. Elõhozta a kutyát, bekente a foszforeszkáló folyadékkal, majd az ily módon kikészített állatot a kapu közelébe vitte, ahol elõbb-utóbb meg kellett jelennie az öregúrnak.
A kutyát addig ingerelte, míg át nem ugrott a kerítésen, és ûzõbe nem vette a szerencsétlen baronetet, aki sikoltva menekült elõle a tiszafa-alléba.
Ebben a sötét alagútban a lángoló pofájú, parázsló szemû óriási, fekete állat valóban rettenetes látványt nyújthatott, ahogy nagy ugrásokkal egyre csak közeledett.
Nem csoda, hogy Sir Charles beteg szíve felmondta a szolgálatot: alig ért az allé végébe, szörnyethalt.
Míg a baronet futott elõle, a kutya a kavicsos ösvényt szegélyezõ pázsiton maradt, s ez volt az oka, hogy az úton az öregúrén kívül nem volt egyéb nyom.
Miután azonban Sir Charles elterült, az eb odaugrott hozzá, s körülszaglászta, de mert már halott volt, nem bántotta, és elment megint.
A nyomokat, melyeket Dr. Mortimer fedezett fel, ekkor hagyta hátra.
Stapleton ezután visszaparancsolta a kutyát, s lóhalálában sietett vele vissza rejtekhelyére, az ingoványba. Az eset rejtély maradt, a hatóságok semmit sem tudtak kezdeni vele, viszont az egész megyét felbolygatta, mígnem a mi figyelmünk is ráterelõdött.
Ennyit Sir Charles Baskerville haláláról.
Most már megérti, milyen ravaszul volt kieszelve ez a gyilkosság, s valóban lehetetlen lett volna még gyanú esetén is perbe fogni a gyilkost.
A kutya, egyetlen bûntársa, nem árulhatta el. Sõt, ami az állatról egyáltalán napvilágra került, csak fokozta a rejtvényt, hiszen természetfeletti színezetet adott az egész dolognak.
Meg kell mondanom, hogy a két nõ, Mrs. Stapleton és Mrs. Laura Lyons gyanította, hogy Stapleton ludas lehet.
Mrs. Stapleton például tudva tudta, hogy férjének tervei voltak az öregúrral kapcsolatban, sõt a kutya létezésérõl is tudott.
Mrs. Lyonst, aki minderrõl mit sem sejtett, az gondolkoztatta el, hogy a haláleset az elhalasztott randevú idején történt, márpedig Stapletont kivéve errõl nem lehetett tudomása senkinek.
Bárhogy is volt, mindketten annyira a gazfickó befolyása alatt állottak, hogy Stapletonnak nem kellett tõlük félnie.
A szörnyû terv elsõ fele tehát sikerrel elvégeztetett, de a második, nehezebbik fele még hátravolt.
Lehet, hogy Stapleton nem tudott a kanadai örökös, Sir Henry létezésérõl, mindenesetre hamar tudomást szerzett róla, mégpedig barátja, doktor Mortimer révén, aki rögtön közölte vele Sir Henry érkezésének helyét és idõpontját.
Stapletonnak ekkor az volt az elsõ gondolata, hogy a fiatal kanadait legjobb volna még Londonban eltenni láb alól, azt sem kellene megvárni, hogy leérkezzék Devonba.
Feljött tehát Londonba, de magával hozta feleségét is, akiben azóta, hogy nem volt hajlandó csapdát állítani az öregúrnak, már nem bízott. Nem akarta szem elõl engedni, nehogy esetleg végleg ellene fordíthassa valaki.
Mint megtudtam, a Maxborough penzióban laktak, a Craven Streeten, s csak megjegyzem, hogy mikor a kivágott újságot kerestük, Cartwright ebben a hotelben is járt.
Itt tartotta szobájában bezárva feleségét, miközben õ maga álszakállt öltve szüntelen nyomában maradt Dr. Mortimernek, s fáradhatatlanul követte a Baker Streetre, majd a pályaudvarra, sõt végül a Hotel Northumberlandbe is.
Mrs. Stapleton sejtett valamit férje terveibõl, de annyira félt tõle - a sorozatos verések mégiscsak megtették a magukét -, hogy nem mert írni Sir Henrynek, akirõl tudta, hogy életveszélyben forog.
Biztos volt benne, ha levele Stapleton kezébe kerül, férje megöli õt.
Ezért, mint tudjuk, nem sajnálta a fáradságot, hogy újságból ollózza ki a szavakat, melyekbõl összeállíthatta az üzenetet, a borítékot pedig elváltoztatott írással címezte meg.
A levél el is jutott a baronethez, s ez volt az elsõ figyelmeztetés, hogy veszély környékezi.
Rendkívül fontos volt, hogy Stapleton megszerezhesse Sir Henry valamelyik ruhadarabját. Erre azért volt szüksége, hogy ha mégiscsak a kutyát kell majd igénybe vennie, megszagoltathassa vele, és áldozata nyomába uszíthassa.
Szokásos gyorsaságával és vakmerõségével rögtön érvényt is szerzett elgondolásának, s kétségtelen, hogy ezért lopatta el a cipõket, amiben valószínûleg egy megvesztegetett szobalány járt a kezére.
Hogy, hogy nem, elsõ zsákmánya egy vadonatúj cipõ volt, ez azonban nem felelt meg a célnak.
Ekkor visszajuttatta az ellopott cipõt, s másikat szereztetett. Ez az apró epizód rendkívül tanulságos volt, hiszen számomra rögtön világossá tette, hogy valódi kutyáról van szó, ugyanis semmi mással nem lehet magyarázni, miért ragaszkodott annyira egy használt cipõhöz, és miért volt érdektelen számára az új lábbeli.
Az az igazság, hogy minél kirívóbb és értelmetlenebb egy apróság, annál nagyobb figyelmet érdemel. Sokszor elõfordul, hogy alapos vizsgálat és tudományos elemzés után éppen azok a momentumok válnak a leghasználhatóbb nyommá, amelyek kezdetben csak komplikálták az ügyet.
Másnap aztán barátaink felkerestek bennünket, Stapleton pedig szüntelenül figyelemmel kísérte õket a kocsiból.
Abból a ténybõl, hogy lakáscímemet és külsõmet is ismerte, valamint általában magatartásából arra következtetek, hogy Stapleton bûnözõi tevékenysége nem csupán erre az egyetlen ügyre korlátozódott.
Itt arra gondolok, hogy az utolsó három év alatt négy olyan nagyobb betörés történt nyugati megyéinkben, melyeknek tetteseit mindmáig nem sikerült felkutatnia a rendõrségnek.
A legutolsó a Folkestone Court-i eset, amely idén májusban történt, s azzal emelkedett ki a többi közül, hogy a meglepett álarcos bûnözõ hidegvérûen lelõtte az útjába állott küldöncfiút.
Nem vitás, hogy Stapletonnak mindenképp szert kellett tennie új pénzforrásokra, hiszen vagyona lassan elfolyt, így tehát éveken keresztül élte a kétségbeesett és mindenre képes útonálló életét.
Hogy mennyire találékony volt, arról azon a délelõttön gyõzõdtünk meg, amikor oly ügyesen megugrott elõlünk. Az viszont vakmerõségére vallott, hogy az én nevemet mondta a fiákeresnek.
Ettõl a pillanattól kezdve tisztában volt vele, hogy Londonban én vettem át az ügy nyomozását, s megértette, hogy itt már nincs semmi keresnivalója.
Visszatért Dartmoorba, és várta Sir Henry megérkeztét.
- Pillanat! - szóltam közbe.
- Az események láncolatában nem látok törést, egy pont azonban mégsem világos.
Mi történt a kutyával addig, amíg gazdája Londonban tartózkodott?
- A kérdés helyes és fontos, magam is foglalkoztam vele.
Nem vitás ugyanis, hogy Stapletonnak mégiscsak kellett bûntársának lennie, ha valószínûtlen is, hogy tervei õszinte közlésével kiszolgáltatta volna magát neki.
A "Csendes fészek"-nek volt egy öreg férficselédje, akit úgy hívtak, hogy Anthony.
Kapcsolata a Stapleton házaspárral hosszú évekre vezethetõ vissza, egészen biztos, már a magániskola idejében ismerték, ez esetben tehát tudnia kellett, hogy gazdája nõs ember, s hogy az asszony, aki együtt él vele, a felesége.
Ez az ember közben eltûnt, sõt valószínûleg elhagyta az országot is.
Talán mond valamit, ha emlékeztetek rá, hogy Anthony nem éppen közönséges név Angliában, viszont Antonio nagyon is közönséges spanyol nyelvterületen, Dél-Amerikát is ideszámítva.
Ez a férfi, hasonlóan Mrs. Stapletonhoz, jól beszélt angolul, de idegen akcentussal, selypítve.
Magam is láttam, amikor bement a Stapleton által kijelölt helyen az ingovány belsejébe.
Ennélfogva nagyon is valószínû, hogy gazdája távollétében õ látta el a kutyát, noha ez esetben sem kellett tudnia, hogy a fenevad mi célt szolgál.
Nos tehát, Stapletonék hazamentek Londonból Devonba, ahová Sir Henry és maga, Watsonkám, nemsokára követték õket.
Most pedig még arról hadd ejtsek pár szót, hogyan láttam az esetet akkoriban.
Valószínûleg emlékeznek rá, hogy amikor vizsgálgattam azt a bizonyos levelet, amelyen az újságból kivágott szavak voltak, különös figyelemmel kerestem rajta a vízjegyet.
Eközben közvetlenül szemem elé emeltem, s felfedeztem, hogy halvány illat érzõdik rajta. Hogy pontos legyek, jázminillat csapta meg az orrom.
Hetvenöt parfümöt gyártanak most, s ezeknek ismerete elengedhetetlen a nyomozó számára, hiszen magam is több esetben kerültem szembe olyan ügyekkel, amikor feltétlenül fel kellett ismernem illatokat, mert ettõl függött a siker.
A jázminillat rögtön azt a gyanút ébresztette bennem, hogy valami nõnek a keze van a játékban, s már akkor mindjárt Stapletonékra gondoltam, így aztán nemcsak a kutyáról tudtam, hanem a bûnöst is megsejtettem, még mielõtt Devonba tettem volna a lábam.
Ettõl kezdve én figyeltem Stapletont.
Világos, hogy ezt nem tehettem volna meg, ha magukkal utazom, ugyanis ez esetben sokkal jobban ügyelt volna minden lépésére.
Kénytelen voltam becsapni mindenkit, még magát is, Watsonkám. Titokban utaztam le Devonba, miközben maguk azt hitték rólam, még mindig Londonban tartózkodom.
Nem szenvedtem annyit, mint képzeli, noha a kényelem nyomozás közben csak másodlagos szempont lehet.
Többnyire Coombe Tracey-ben laktam, s a kõkunyhót csupán akkor vettem igénybe, amikor elengedhetetlennek tartottam, hogy a tetthelyen tartózkodjam.
Cartwrightot is magammal vittem, aki parasztlegénynek öltözve nagyban segítségemre volt.
Õ látott el ennivalóval és tiszta fehérnemûvel.
Mialatt én Stapletont figyeltem, Cartwright legtöbbször magát követte szemmel, úgyhogy az összes fonalak az én kezemben futottak össze.
Már mondtam magának, hogy a jelentéseit mindig megkaptam Londonból, a Baker Streetrõl rögtön utánam küldték õket Coombe Tracey-be.
Sok hasznukat láttam, különösen annak a résznek, amelyben Stapleton életrajzáról számolt be, s ahol egy pontban Stapleton elszólta magát.
Az adat alapján sikerült meghatároznom személyazonosságát, s kezdtem biztos lenni a dolgomban.
Az ügyet meglehetõsen komplikálta a szökött fegyenc históriája, valamint kapcsolata a Barrymore házaspárral.
Ezt a maga nyomozásai igen alaposan földerítették, jóllehet saját megfigyelésem alapján én is hasonló következtetésekre jutottam.
Amikor felfedezett engem a lápon, már tisztában voltam az összes körülményekkel, viszont még nem volt bûneset, legalábbis, amelyet az esküdtszék is annak tartott volna.
Igaz ugyan, hogy ugyanezen az éjszakán Stapleton megkísérelte megölni Sir Henryt, s csak a véletlenen múlt, hogy nem a baronet, hanem a szökött fegyenc esett kísérlete áldozatául, viszont ez sem lett volna elegendõ, hogy elítéltethessük gyilkosságért.
Más mód nem volt, mint hogy tetten érjük valami módon, s ebbõl a célból ki kellett vetnünk a horgot, s fel kellett használnunk a mit sem sejtõ és látszólag abszolút védtelen Sir Henryt.
Ezt meg is tettük, s noha a bûneset felderítése abba került, hogy kliensünket komoly megrázkódtatás érte, elértük, amit akartunk, és Stapleton a halálba menekült a megérdemelt büntetés elõl.
Hogy Sir Henryt ilyen megpróbáltatásnak vetettük alá, azért, bevallom, én viselem a felelõsséget, viszont könnyû belátni, hogy egyikünk sem sejthette, miféle szörnyû idegölõ látványban lesz része a kutya megpillantásakor. Azt sem igen jósolhatta meg egyikünk se, hogy éppen akkor hatalmas köd üli meg majd a lápot, s hogy ilyen meglepetésszerûen ugorhat majd elõ a bestia.
Célunkat tehát elértük, ha megadtuk is az árát, bár mind a szakorvos, mind doktor Mortimer szerint a megrázkódtatás nem okozott tartós bántalmat.
A hosszú utazás valószínûleg hozzásegíti majd barátunkat, hogy ne csak idegei jöjjenek rendbe, hanem a lelkén ütött sebe is begyógyuljon.
Most még csak Mrs. Stapleton szerepét próbálom meg körvonalazni.
Kétségtelen, hogy Stapleton azt csinálhatott vele, amit akart, akár azért, mert szerette az asszony, akár pedig azért, mert félt a férjétõl. De lehet, hogy szerette is, és félt is tõle, mert hisz ez a két érzés nem zárja ki egymást.
Bárhogy volt is, Stapleton a kezében tartotta, s ez elég volt.
Férje kívánságára minden további nélkül beleegyezett, hogy annak húgaként szerepeljen, bár bizonyos az is, hogy Stapletonnak ahhoz már mégsem volt elegendõ befolyása, hogy közvetlen bûntársává tegye a feleségét.
Az asszony el volt rá szánva, hogy amennyiben ezzel nem veszélyeztetné férjét, figyelmeztesse Sir Henryt, s mint tudjuk, ezt többször meg is kísérelte.
Stapleton valószínûleg hajlott a féltékenykedésre, és amikor azt látta, hogy a baronet hevesen udvarol az asszonynak, noha eredetileg õ maga akarta ezt, nem állhatta meg, hogy szenvedélyes kitörés kíséretében félbe ne szakítsa bizalmas beszélgetésüket. Már ez az egy tény is eléggé elárulta, micsoda temperamentum lakozik tartózkodó modora mögött.
Mindenesetre továbbra is bátorította Sir Henryt, hogy gyakran elcsalhassa a "Csendes fészek"-be, azt gondolva, hogy a hõn áhított alkalomnak elõbb-utóbb el kell jönnie.
A kritikus napon felesége hirtelen ellene fordult.
Megtudhatott valamit a fegyenc haláláról, s nyilván észrevette azt is, hogy a kutya a kerti faházban van, márpedig éppen akkor Sir Henryt várták vacsorára.
Felelõsségre vonta férjét, mire borzalmas jelenet játszódott le közöttük. Ez alkalommal vágta felesége képébe Stapleton, hogy mást szeret.
Az asszony szerelme ekkor vad gyûlöletté változott, s Stapleton megértette, hogy felesége el akarja árulni.
Azért kötötte az oszlophoz, hogy ne legyen alkalma figyelmeztetni Sir Henryt. Valószínûleg azt remélte, hogy ha majd vége lesz a dolognak, és mindenki belenyugszik, hogy a baronetet is a családi átok érte utol, visszahódíthatja a feleségét, s mert befejezett tények elé állította, így is, úgy is hallgatnia kell.
Tévedett: végzete elõbb-utóbb beteljesedett volna rajta.
Elfelejtette ugyanis, hogy felesége ereiben spanyol vér folyik, s hogy egy spanyol nõ nem egykönnyen tesz zsebre ilyen súlyos sértést.
Ennél többet, kedves Watsonom, tekintve, hogy nem nézhettem bele jegyzeteimbe, aligha tudok mondani errõl a különös esetrõl.
Remélem, semmi lényegeset nem felejtettem ki.
- De hát azt csak nem remélhette Stapleton - szóltam -, hogy Sir Henryt is éppúgy halálra rémítheti ezzel a fantasztikus kutyával, mint a nagybácsiját.
- A fenevad nemcsak vad volt, de ki is volt éhezve.
Ha megjelenése nem is rémítette volna halálra a baronetet, ellenállóerejét feltétlenül megbénította volna.
- Ez biztos.
Most már csak egyetlen problémát látok: ha sikerült volna Stapletonnak megszereznie az örökséget, mivel magyarázta volna, hogy örökös létére oly sokáig rejtõzött álnév alatt a birtok közvetlen szomszédságában?
Mi módon jelenthette volna be úgy igényét, hogy közben ne ébresztett volna gyanút, s ne kelljen szembenéznie egy esetleges vizsgálattal?
- Ez tényleg nehéz probléma, és tartok tõle, hogy túl sokat vár tõlem, ha azt hiszi, hogy biztos feleletet adhatok.
Az én mûködésem kizárólag arra korlátozódik, hogy mit tett valaki a múltban és mit tesz a jelenben, de hogy valaki mit fog a jövõben tenni, ezzel nem foglalkozom.
Mrs. Stapleton többször beszélgetett férjével errõl a problémáról.
Stapleton szerint három lehetõség kínálkozott: bejelenthette volna igényét Dél-Amerikából, ahol a brit külképviselet elõtt igazolhatta volna személyazonosságát, s ez esetben anélkül is megkaphatta volna a vagyont, hogy Angliába kelljen jönnie. A másik megoldás az lett volna, hogy külsejét elváltoztatva maga teszi meg a megfelelõ lépéseket Londonban. S a harmadik, hogy megbíz valakit az örökség felvételével, ellátva az illetõt a megfelelõ bizonyítékokkal és iratokkal, miközben elõre megállapodik vele a részesedésre vonatkozóan.
Eléggé ismerjük ahhoz, hogy tudjuk, valami módot csak talált volna a nehézségek áthidalására.
Most pedig, kedves Watson, tekintve, hogy heteken át komolyan dolgoztunk, s végre van egy szabad esténk, azt hiszem, ez egyszer gondolhatunk valami kellemesebb idõtöltésre is.
Kibéreltem egy páholyt az operában, a Hugenottákat adják.
Hallotta már énekelni a De Reszke fivéreket?
Ha nincs terhére, legyen kész félóra múlva, és akkor még lesz idõnk arra is, hogy beugorjunk Marcinihez, és bekapjunk valamit.