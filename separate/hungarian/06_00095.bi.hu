E. R. Burroughs: Tarzan Dzsungel-történetei
1
Tarzan elsõ szerelme
Tika kéjesen elnyújtózva hevert a trópusi erdõ árnyékában, s vitathatatlanul õ volt a megtestesült, vonzó, fiatal nõiesség.
Legalábbis ezt gondolta Tarzan, a majomember, ahogy ott guggolt a közelben egy alacsonyra behajló ágon, és nézte.
Aki látja Tarzant, lengve a dzsungel faóriásának hajlékony karján, barna bõrét - rajta a zöld lombernyõ résein átszûrõdõ, ragyogó egyenlítõi napfény mintázatát -, tiszta vonalú végtagjait, kecses elengedettségét, formás fejét, ahogy töprengõn, elmerülten kicsit oldalra hajtja, és értelmes, szürke szemét, amint áhítattal nézi csodálatának tárgyát, azt gondolhatná, régi korok félistenei közül elevenedett meg az egyik.
Nem is hinné a szemlélõ, hogy kisgyerek korában egy rettentõ, szõrös nõsténymajom emlõit szopta. Sõt, azt sem, hogy mióta az eszét tudja - azóta, hogy szülei a szárazföldbe nyúló kikötõöbölnél a kunyhóban meghaltak -, gondolattársításai a Kercsak törzséhez tartozó komor hímmajmokéhoz és a horkantgató nõstényekéhez fûzõdtek.
S ha valaki olvashatta volna azokat a gondolatokat, amelyek az élénk, egészséges agyban cikáztak, azt a sóvárgást, vágyat és késztetést, amit Tika látványa váltott ki benne, bizony, akkor sem vált volna hihetõvé számára a majomember valódi származása.
Mert pusztán a gondolataiból nem villogott elõ az igazság - hogy ez a fiatal férfi egy nemes angol hölgy méhének gyümölcse, s hogy az édesapja történelmi korokra visszatekintõ fõnemesi család sarja volt.
Tarzan, a majomember nem ismerhette valódi - származását.
Nem tudta, hogy õ tulajdonkeppen John Clayton, Greystoke lordja, jogos hely birtokosa lenne a Lordok Házában. Minderrõl fogalma sem volt, de nem is értette volna.
Igen, hát Tika valóban gyönyörû!
Persze, Kala is az volt - az embernek az anyja mindig szép! -, ám Tika másképp volt az. A maga módján leírhatatlanul gyönyörû, ahogy ezt Tarzan bizonytalan, ködös, forró érzésekkel érzékelni kezdte.
Éveken át játszópajtások voltak Tikával. Tika továbbra is játékos maradt, míg a vele egykorú fiatal hímek hamarosan nyers modorúvá, mogorvává lettek.
Tarzan, ha egyáltalán elgondolkozott a dolgon, alkalmasint azzal magyarázhatta növekvõ vonzalmát a fiatal nõstény iránt, hogy õk ketten, egykori játszótársak, csak õk õrizték meg azt a hajdani pajkoskodó kedvet.
Ma azonban, ahogy ott kuporgott fölötte, azon kapta magát, hogy egészen különös módon hat rá Tika formája, arca. Ilyen megfigyelést régebben sosem végzett, már csak azért sem, mert Tika fürgeségével senki sem vehette fel a versenyt a vadon alacsony ág-bog teraszszintjein, a kezdetleges fogócskák és bújócskák során, melyeknek ötletei Tarzan érett agyából pattantak ki.
Tarzan megvakarta a fejét, ujjai mélyen beleszántottak a dús, feketehajba, mely szépen formált, fiús arcát keretezte. Megvakarta a fejét, és sóhajtott.
Tikának ez a frissen fölfedezett szépsége egyszerre akkora szenvedés volt neki!
Irigyelte a fiatal nõstény tökéletes bundáját, mely egész testét beborította.
A maga sima, barna bõrét valami született gyûlölettel s undorral nézte.
Évek óta reménykedett, hogy egyszer majd õt is szõrzet borítja, akár a fivéreit s nõvéreit mind, de mindeddig kénytelen volt lemondani a dédelgetett álom beteljesülésérõl.
És ott voltak Tika szép, nagy fogai. Ha nem is akkorák, mint a hímekéi, így is hatalmasak, csinosak, ha Tarzan a maga csenevészforma fogazatával vetette egybe õket.
Aztán a busa szemöldöke, széles, lapos orra, meg a szája!
Tarzan gyakran próbálkozott vele, hogy a száját szûk kis körré húzza össze, felfújja közben a két orcáját, és sebesen pislogjon, érezte azonban, hogy õ erre úgy, olyan ellenállhatatlanul, sose lesz képes, mint Tika.
Ma délután, ahogy figyelte, és így tûnõdött, egy csellengõ fiatal hímmajom ennivalót keresve az egyik közeli fa gyökereit borító dús, rothadozó aljnövényzet közt, furcsa módon kezdett settenkedni Tika felé.
Kercsak törzsének többi majma egykedvûen mászkált ide-oda, vagy éppen pihengetett az egyenlítõi dzsungel dél körüli hõsegében.
Egyikük-másikuk olykor el is haladt Tika közelében, de Tarzan közömbös maradt.
Miért tehát, hogy most a szemöldöke összehúzódott, minden izma megfeszült, ahogy azt látta: Taug elidõzik a fiatal nõstény mellett, majd lekuporodik egészen közel hozzá?
Tarzan mindig kedvelte Taugot.
Gyerekkoruk óta együtt hancúroztak.
Egymás mellett guggoltak a víznél, fürge, erõs ujjaikkal készenlétben, hogy elkapják Pizát, a halat, ha a hûvös mélyeknek ez az óvatos lakója a felszínre merészkedik, mert elcsábítják a bogarak, melyeket Tarzan a tavacska vizére szórt.
Együtt ejtették át Tublatot, ugratták Numát, az oroszlánt.
Hát akkor miért, hogy Tarzan úgy érezte, feláll a nyakán a szõr - a kurta haj -, csupán, mert Taug olyan közel ül Tikához?
Igaz, Taug nem volt már olyan csintalan kedvû majom, mint régen.
Ha vicsorgott, és pofaizmai elõvillantották roppant tépõfogait, senki se hihette, hogy Taug olyan önfeledten vidám, mint amikor még ott hempergett Tarzannal a füvön, színlelt küzdelemben.
Az egykori Taugból jól megtermett, komor hímmajom lett, fenyegetõ és parancsoló.
Igaz, Tarzan meg õ sosem civódtak eddig.
Néhány percig csak figyelte hát az ifjú majomember, ahogy Taug Tika felé húzódik.
Látta a nagy mancs nyersen gyengéd mozdulatait, ahogy simogatta a nõstény karcsú vállát. Tarzan, a majomember macskamód, csöndben leszökkent a földre, és elindult a pár felé.
Eközben a felsõ ajka mintha megpöndörödött volna, elõvillantak fénylõ fogai, öblös mellkasából mély hörgés szakadt fel.
Taug felnézett, véreres szeme megrebbent.
Tika is fölemelkedett valamelyest fektébõl, így nézett Tarzanra.
Volt-e bármi elképzelése a fiatal férfi dúltságáról?
Ki tudja!
Bárhogy is, igazi nõstény volt, odanyúlt hát, s megvakarta Taug egyik apró, lapuló fülének tövét.
Tarzan látta ezt, és azt is, hogy Tika többé nem az a kis játszópajtás, aki egy órája még volt. Valami merõben más, csodálatos - a legcsodálatosabb a világon -, valami birtokolni való, akiért-amiért Tarzan életre-halálra megvívott volna Tauggal, vagy bárkivel a világon, aki rajta kívül merészelt volna jogot formálni rá.
Tarzan elõrehajolva, feszülõ izmokkal, egyik roppant vállát a fiatal hím felé fordítva egyre közelebb és közelebb lopakodott.
Arcát is félrefordította, de a bátor, szürke szempár egyetlen pillanatra sem engedte el Taug tekintetét. Ahogy a távolság fogyott köztük, úgy erõsödtek, s mélyültek a majomember hörgései.
Taug égnek álló szõrrel szökkent talpra - kurta lábaira.
Tépõfogai villogtak.
Oldalazva közelített õ is Tarzan felé, lábai merevek voltak, torkából hörgés tört fel.
- Tika Tarzané - mondta a majomember a nagy emberszabásúak mélytorokhangján.
- Tika Taugé - hangzott a hímmajom válasza.
Taka, Numgo és Gunto felrezzent a két fiatal hím hörgõ hangjaira. Közönyösen, egykedvûen felnéztek.
Álmosak voltak, mégis érezték, hogy harc készül.
Legalább megtöri a dzsungelélet fojtott egyhangúságát.
Tarzan vállán átvetve ott volt a hosszú fûfonat-kötél, kezében a vadászkés - rég halott apjáé, akit õ sosem ismerhetett.
Taug kicsike agyában roppant tisztelet élt a parányi, hegyes fém iránt, amit a majomfiú oly ügyesen forgatott.
Ezzel gyilkolta le Tublatot, vad nevelõapját és Bolganit, a gorillát.
Taug tudta mindezt, óvatosan közelítette meg Tarzant. Körbejárta, kereste a támadási felületet.
A majomember, érezvén kisebb termetét, szerényebb természetes "fegyverzetét", hasonló taktikát követett.
Egy darabig úgy látszott, hogy az összecsapás hasonlít a törzs tagjai közötti nézeteltérések zömére, és végül egyikük úgyis elkedvtelenedik, fogja magát, s valami más célt keres és talál: elhagyja a porondot.
S talán így is történik, ha más lett volna a casus belli, mint a jelen esetben. Tikának kimondottan hízelgett, hogy miatta ilyen feszültség támadt, s hogy két ifjú hím harcot latolgat a kedvéért.
Ilyesmire nem volt eddig példa Tika rövid kis életében.
Látott õ már öregebb hímeket harcolni más, öregebb nõstényekért, és vad szívének mélyén igazából várva várta azt a napot, amikor a dzsungel füvét vér pirosítja: vér, mely érte hull, halálos ütközetben.
Így csak kuporgott, nézte, és egyképp szította mindkét csodálójának harci kedvét.
Még gyávának is nevezte õket, és rút szavakkal illette habozásukat, így lettek õk Hiszta, a kígyó, Dango, a hiéna.
Azzal fenyegette mindkettõt, hogy hívja Mumgát, aki majd a hegyes botjával megfenyíti mindkettejüket. Mumgát hívta volna, aki oly öreg volt már, hogy fára mászni se tudott, s oly fogatlan, hogy az eledele csak banán és puhatestû férgek voltak.
A majmok, akik figyelték mindezt, csak füleltek és nevettek.
Taugfel dühödött.
Hirtelen Tarzanra rontott volna, de a majomfiú kecsesen félreugrott, elhárította a rohamot, aztán macskafürgeséggel egészen közel került támadójához.
Vadászkése lendült, a hímmajom feje fölé magasult, és amikor az támadva jött megint, akkor lecsapott rá, a nyakába!
A majom elfordult, hogy kikerülje a pengét, mely így épp csak a vállán ejtett nyomban felfénylõ sebet.
A vér vörös színe gyönyörûségre hangolta, kiáltásra késztette Tikát.
Ohó, de hát ez - tényleg valami, ez már igen!
És a majomhölgy nyomban körbetekintett, kik is látják népszerûségének ezt a jelét?!
Trójai Heléna nem lehetett olyan büszke, mint Tika ebben a pillanatban.
Ha Tika most nem merül el ennyire önmaga dicsõségének tanújeleibe, felfigyelt volna a levelek surrogására a feje fölött - arra, hogy ezt a zajt nem a szél kelti, hiszen nem is fúj.
S ha felnéz, látott volna egy karcsú testet, mely egyenest föléje kúszik, látott volna gonosz sárga szemeket, ahogy éhes mohósággal villognak le rá. De Tika nem nézett föl.
A sebesült Taug rettentõ hörgéssel húzódott hátrább.
Tarzan nem hagyta, sértegette, ment utána, kését lengetve fenyegette.
Tika elmozdult a fa alól, hogy még közelebb lehessen a párbajozókhoz.
Fölötte az ág meghajolt, lengett is egy keveset a figyelõ test súlya alatt.
Taug most megállt, félkészült rá, hogy újabb harcállást vegyen föl.
Szája habzott, álláról nyál csörgött.
Fejét leszegve állt, karját elõrenyújtotta, nem bánta volna a közelharcot.
Tehetné csak rá a mancsát arra a puha, barna bõrre - övé lenne a gyõzelem.
Taug tisztességtelennek ítélte Tarzan harcmodorát, hogy nem merészkedik igazán közeire.
Ehelyett kecsesen kívül táncol Taug izmos ujjainak "birodalmán".
A majomfiú eddig nem mérhette össze az erejét a hímmajmokkal úgy igazából, legföljebb játszadozva. Nem vehette biztosra tehát, hogy elegendõ ereje lenne az életre-halálra menõ küzdelemben.
Nem mintha félt volna, mert félelmet Tarzan nem ismert.
Az önvédelem ösztöne intette óvatosságra.
Kockázatot õ csak akkor vállalt, ha elkerülhetetlen volt, akkor viszont nem riadt vissza semmitõl.
Testalkatához és fegyverzetéhez ezt a harcmodort ítélte a legalkalmasabbnak.
Fogai, barmi élesek és erõsek voltak, támadó fegyverként szánalmasan szegényesnek ígérkeztek az emberszabású majmokkal vívandó közelharcban.
Ahogy azonban így eltáncolt, kívül maradván ellenfelének körén, Tarzan sok-sok sebet ejthetett a szembenállón. Ott volt ehhez eszközül az éles vadászkés, így menekülhetett meg a tömérdek sebtõl, amit test-test elleni küzdelemben a hímmajom ejtett volna rajta.
Ekképpen tehát Taug rohamozott, bömbölt, mint egy bika, a majomember meg könnyedén eltáncolt, s közben dzsungelszitkokat szórt ellenfelére, ráadásul a késével is állandóan fenyegette.
Voltak pihenõk, szünetek is a harcban, amikor a két párbajozó lihegve állt, méregette egymást, s az újabb összecsapás esélyeit leste.
Egy ilyen kis kihagyás során történt, hogy Taug odapillantott ellenfelének feje fölé.
És egyszerre megváltozott a majom egész tartása.
Eltûnt belõle a düh, s helyét a félelem váltotta fel.
És felkiáltott - s nem volt majom, aki a kiáltást nem értette volna. Taug menekült!
Szükségtelen volt bármi kérdés - õsi ellenség közellétét észlelte.
Tarzan is arra gondolt, hol kereshet menedéket. Ugyanezt tette a törzs többi tagja is. Ám ahogy a majomember meghallotta a párduc üvöltését, nem kerülte el fülét a nõsténymajom kétségbeesett kiáltása sem.
Hallotta a hangoknak ezt a keverékét Taug is, de nem állította meg menekülésében.
Tarzan, a majomember azonban másképp felelt a kihívásra.
Hátranézett... hadd lássa, nem fenyegeti-e az õ törzsének valamely tagját a vadállat. A látvány, mely így a szeme elé tárult, borzalommal töltötte el.
Tika volt az, aki rémülten kiáltott, ahogy a szemközti tisztás felé menekült. Nyomában ott haladt Sita, a párduc, könnyedén, kecsesen, magabiztosan.
Látszott rajta, hogy nem siet.
Biztosra vehette, hogy övé a zsákmány, mert a nõsténymajom, ha eléri is a szemközti fákat, föl nem mászhat, a párduc még elõbb lecsap rá.
Tarzan látta, hogy Tikának meg kell halnia.
Rákiáltott Taugra és a többi hímre, siessenek Tika segítségére. Eközben õ maga rohanvást az üldözõ vadállat felé indult, és letekerte kötelét.
Tarzan tudta, ha egyszer a nagy hímek megjelennek a színen, senki a dzsungelben, még Numa, az oroszlán se meri összemérni velük az erejét. Ha a törzsbõl mindazok, akiknek a jelenléte e pillanatban számíthatott, közbelépnek, Sita, a nagy macska minden bizonnyal hátat fordít, és õ fut az életéért.
Taug hallotta a kiáltást, amiképpen a többiek is hallották, de senki sem sietett Tarzan segítségére, hogy Tikát mentsék. És Sita sebesen csökkentette a távolságot maga s áldozata közt.
A majomfiú, a párduc mögött rohanva, nagyot kiáltott a fenevadra, hogy így terelje magára figyelmét. Legalábbis, hogy Sita ne a majomlányra összpontosítson, aki majd így talán eltûnhet a sûrû ágak közt, s oda a ragadozó nem merészkedik már.
Valahány gyalázkodó elnevezés az eszébe jutott, mind elmondta a párducra.
Kész volt rá, hogy megállítsa, hogy összemérje vele erejét. De Sita csak lopakodott az ígéretes zsákmány után, és már majdnem elérte.
Tarzan nem járt messze mögötte, és méregette is a távolságot, ám a ragadozó már annyira megközelítette Tikát, hogy a majomember nem elõzhette meg a támadást.
Jobbjában ott lengette fûkötelét, így rohant Sita után.
Rettegett még csak a gondolatra is, hogy netán elhibázhatja a dobást, mert a távolság sokkal nagyobb volt, mint amekkorát, gyakorlásait kivéve, valaha is beívelt a kötéllel.
Fûkötelének teljes hossza választotta el Sitától, mégsem tehetett mást.
Nem gátolhatta meg másképp a fenevad támadását.
Kockáztatnia kellett a dobást.
És abban a pillanatban Tika felszökkent, hogy egy nagy fa alacsony ágát elérje. Sita elnyúlva, hullámzó mozdulattal a magasba emelkedett mögötte. A majomfiú lasszó fûkötele sebesen süvített át a levegõn. A hosszú, vékony kötél, a végén a nyitott hurokkal egy pillanatra megállt a vad feje és vicsorgó állkapcsa fölött.
Akkor lehullt, és pontosan ért célba. A cél a párduc zömök nyaka volt. Tarzan a kötelet tartó kezével villámgyorsan szorosra húzta a hurkot, és felkészült, mi lesz, ha Sita is nekifeszült a kötélnek.
A rettentõ, pusztító karmok ott álltak meg a levegõben, alig valamivel Tika fényes háta mögött. A párducnak kényszerû megálljt parancsolt a hurok, és a hatalmas vadállat a hátára zuhant.
Ám egy pillanat múlva már talpon volt megint - izzó tekintettel, csapdosó farokkal, vicsorgó pofával. A torkából õrjöngõ, dühödt kiáltás tört fel.
Sita észrevette, hogy a majomfiú, e kudarc okozója, ott áll alig negyvenméternyire vele szemközt, és támadásba lendült.
Tika már biztonságban volt. Tarzan jól látta, hogy ott rejti a majomnõstényt a fa védõ magasa, melyet éppen jókor ért el. De akkor már jött Sita.
Mi értelme lett volna, ha Tarzan az életét kockáztatja az egyenlõtlen harcban, melytõl semmi jót nem várhatott? Hogyan menekülhet el a megvadult macska kihívása elõl?
S ha küzdelemre kényszerül, van-e esélye a túlélésre?
Tarzan kénytelen volt beismerni, hogy helyzete korántsem irigylésre méltó.
A fák túl messze voltak, nem remélhette, hogy a ragadozó elõtt éri el õket.
Mit tehetett? Be kellett várnia a borzalmas támadást.
Jobbjában ott volt a vadászkés. Satnya, reménytelen kis eszköz a párduc roppant fogsorával szemben! S a hatalmas állkapocs meg is villogtatta már e fenyegetõ fegyvereket. A mancsokból elõmeredtek a pusztító karmok. Hanem az ifjú Lord Greystoke ugyanolyan vakmerõ közönnyel szemlélte mindezt, ahogyan valami régi-régi õse ment a biztos vereség s halál elébe hajdankor a Senlac-hegyen, Hastings mellett.
Fák magasából, védett menedékükbõl a nagy majmok figyelték õket. Gyûlölködve kiáltoztak Sitára, biztatták ugyanakkor Tarzant. Az emberek elõdei, íme, ilyen emberi tulajdonságokkal tündököltek!
Tika riadt volt.
Rikoltozott. A hímeket küldte volna Tarzan segítségére, ám a hírnek mással foglalatoskodtak - fõként tanácsokat osztogattak, pofákat vágtak.
Hiszen Tarzan nem igazi Mangani, akkor meg...? Miért tennék kockára az életüket, hogy megmentsék?
És Sita szökkent, már majdnem odaért a hajlékony, mezítelen test fölébe - és ez a test nem volt sehol!
Mert gyors volt a hatalmas macska, de a majomfiú még nála is gyorsabb.
Csaknem megvárta, hogy a párduckarmok lecsapjanak rá, akkor ugrott félre. S miközben Sita nagy zajjal földet ért a semmiben, Tarzan villámgyorsan, menedéket keresve rohant már a legközelebbi fa felé.
A párduc jószerivel egy pillanat alatt magához tért, aztán meg pördülve máris száguldott zsákmánya után, maga mögött húzván a majomfiú fûkötelét.
Ahogy Tarzan nyomában rohant, Sita útjába alacsony kis bokorcsoport akadt.
Máskor a dzsungel hatalmas ragadozójának semmiség volt az ilyesmi - erejének nem is igazi próbája!
De hogy ott verdesett mögötte-körötte a fûkötél, más volt a helyzet. Sita ugrott, másodszor is ugrott, hogy prédáját elérje, és akkor... a majomember kötele a kis bokrok köré tekeredett, megfeszült, és hirtelen rántással megállította a párducot.
Egy másodperccel késõbb Tarzan már biztonságban volt egy kis fa magasabb ágai közt, ahová Sita nem tudta követni.
Itt végre megpihenhetett, s közben szidalmakat és gallyakat szórt a lent dühöngõ vadállatra.
A törzs többi tagja most szintén megkezdte a bombázást, kemény héjú terméseket és száraz ágakat használtak harci eszközül, mindent, amit csak értek. Eközben a szinte önkívületig dühödött Sita a fûkötelet tépázta magáról... végre sikerült megszabadulnia tõle.
A párduc egy pillanatig szikrázó szemmel bámult kínzóinak hol egyikére, hol másikára, végül egy utolsó haragos szökkenéssel megfordult, s eltûnt a dzsungel kusza sûrûjében.
Félórával késõbb a törzs megint lent volt a földön, táplálékot szedegettek, mintha semmi se történt volna, ami megzavarta életük tompa egyhangúságát.
Tarzan magához vette kötelének maradványát, és hozzálátott, hogy új hurkot kössön rá. Tika ott kuporgott egészen közel hozzá, nyilvánvalóan tudtára adva így, hogy választott.
Taug komoran szemlélte õket.
Egy alkalommal közelíteni próbált, de Tika elõvillantotta fogait és rámordult. Tarzan meg követte a példáját, õ is csúnyán vicsorgott és felhorkant. Ám Taug nem viselkedett igazán kihívóan.
Úgy látszott, fajtájának íratlan szabályai szerint elfogadja a nõstény döntését, és beismeri, hogy alulmaradt a hölgyért vívott harcban.
Késõbb, a nap során, mikor már megvolt a kötél, Tarzan vadászni indult.
Õ jobban kívánta a húst, mint társai. Ezeket kielégítették a gyümölcsök, füvek és bogyók, melyeket különösebb nehézség nélkül földközelben leltek. Ám Tarzan tetemes idõt töltött olyan állatok elejtésével, melyeknek húsa elengedhetetlen volt gyomrának, egész testének jóérzéséhez, erejének fenntartásához, izmainak fejlesztéséhez, melyek így a bõre alatt napról napra gyarapodtak.
Taug látta, ahogyan Tarzan eltávolodik, s akkor, mintegy véletlenszerûen, a nagy hím állat közelebb húzódott Tikához. Maga is élelmet keresett közben.
Végül alig pár lépésnyire volt tõle. Lopva rápislantott. Látta, hogy a nõstény mintegy biztatja, dicséri, arcán haragnak semmi nyoma.
Taug kihúzta magát, mellkasa domborult, kacsázott kurta lábain, torkából szokatlan hörgés tört fel.
Ajkát felhúzta, elõvillantotta tépõfogait.
Micsoda hatalmas, erõteljes fogai voltak, igazi agyarak!
Tika akarva-akaratlanul csodálni kezdte, amit látott.
Tekintete ugyanígy tapadt a fiatal hím bozontos szemöldökére, erõs, rövid nyakára.
Milyen szép példány volt valóban, micsoda teremtmény!
A fiatal hímmajmot büszkeséggel töltötte el e leplezetlen csodálat, mely a nõstény szemébõl sugárzott, és olyan büszkén s hiún feszített már, mint a páva.
Gondolatban nyomban hozzálátott, hogy összehasonlítsa adottságait a vetélytárs tulajdonságaival.
Horkantott egyet, ugyanis itt nem volt mit összehasonlítani.
Hogyan is jönne az õ pompás bundájához Tarzan undok, pucér bõre, ez a silány simaság?
Ki látná szépnek Tarzan meredt-egyenes orrát, ha ott van mellette az övé, horpad tan és laposan?
Aztán: Tarzan szeme!
Rossz nézni fehérségét, s hogy semmi vörös karimája!
Taug pontosan tudta, milyen szép az õ véraláfutásos szeme, éppen elégszer látta különféle ivóvíztükrökben.
A hímmajom közelebb húzódott Tikához, végül egészen szorosan mellékuporodott.
Tarzan, ahogy egy idõ múlva visszatért vadászatából, azt láthatta, hogy Tika elégülten vakargatja vetélytársa hátát.
A majomember undort érzett.
Sem Taug, sem Tika nem vette észre, ahogy a fák közül a tisztásra szökkent.
Egy pillanatig megmerevedett, és nézte a párocskát. Akkor szomorú grimasszal elfordult, s nyomban el is tûnt a zöld ágak labirintusában, a sûrû aljnövényzet s moha világában, amerrõl érkezett.
Tarzan minél gyorsabban szeretett volna messze kerülni szívfájdalmának okozójától.
A csalódott szerelmesek elsõ fájdalmát élte most át, s végsõ soron nem is tudta, mi a baja.
Azt hitte, Taugra haragszik, de hát akkor jogosan nem értette, miért menekül el, miért nem bocsátkozik harcba életre-halálra boldogságának megrontójával.
Arra is gondolt, hogy Tikára haragszik, de csak elképzelte, mennyi szépséggel ékes a majomlány, s akkor máris a szerelmes szemével látta, mint e világ legvonzóbb kincsét.
A majomfiú szeretetre sóvárgott.
Csecsemõ korától, egészen addig, míg Kulonga mérgezett nyila át nem járta a vad nõsténymajom szívet, Kala jelentette az angol fiú számára a szeretet egyetlen ismert tárgyát.
A maga vad, nyers módján Kala szerette az örökbefogadott fiút, és Tarzan viszonozta ezt a szeretetet, bár a dolog külsõ megnyilvánulásai nem haladták meg azt a mértéket, mely a dzsungel vadjai között szokásos volt.
A fiú igazából akkor értette meg, amikor elveszítette, mit is jelentett számára az anyja, mert Tarzan mindenkor úgy nézett Kalára, mint az anyjára.
Tikában az utolsó pár óra során Kala helyettesítõjét vélte fölfedezni - valakit, akiért küzdhet és vadászhat, valakit, akihez gyengéd lehet; hanem most ez az álma széthullt.
Emésztõ fájdalom költözött a szívébe.
Oda is tette a kezét, mint aki így akarna rájönni, mi történt vele.
Ködösen mégis Tikához kötõdött most ez a sajgás.
Tarzan minél többet gondolt Tikára - úgy, ahogyan utoljára látta, Taugot becézve -, annál hevesebben érezte szívében ezt a fájdalmat.
Megrázta fejét, horkantott, aztán nekilódult a dzsungelnek. Ágról ágra, fáról fára szökkent, s minél messzebb jutott - emésztõgondolataiban is -, annál jobban hasonlított végül valami megrögzött embergyûlölõhöz.
Két nap múlva még mindig magányosan vadászott - nagyon komoran és nagyon boldogtalanul -, azt azonban eltökélte, hogy sosem tér vissza a törzshöz.
Nem tudta volna elviselni a látványt, ahogy Taug és Tika örökké együtt van.
Ahogy átszökkent épp egy nagy ágra, Numa, a hím és Sabor, a nõstény oroszlán haladt el alatta. Egymás melleit lépkedtek, és Sabor a hímhez dörgölõzött, játékosan megharapta a pofáját.
Félig-meddig becézés volt ez.
Tarzan felsóhajtott, és egy kókuszdiót hajított feléjük.
Késõbb Mbonga néhány fekete harcosára bukkant.
Már-már azon volt, hogy rádobja kötélhurkát egyiküknek a nyakára, aki társaitól egy kicsit távolabb, állt, ám akkor más dolog terelte el a figyelmét: épp az, amivel a feketék foglalatoskodtak.
Ketrecfélét készítettek a csapáson, és befödték leveles ágakkal.
Amikor elkészültek mûvükkel, a ketrec alig látszott.
Tarzan eltûnõdött, vajon minek ez a szerkezet, s mi az oka, hogy a feketék, mikor mûvüket bevégezték, visszaindultak falujukba a csapáson.
Jó ideje volt már annak, hogy Tarzan utoljára tett látogatást a feketéknél. A palánkjaik fölé hajló nagy fák védõ sûrûjébõl nézett ellenségeire - mert azok voltak, közülük érkezett, aki megölte Kalát.
Valami különös szórakozást azért így is jelentettek számára, jóllehet, gyûlölte õket. Elnézte napi életüket a faluban, s fõleg a táncaikat a tûz körül, melynek fénye ott lobogott meztelen testükön, ahogy miméit harci mozdulatokkal körbeugrálták s - tekeregték.
Tarzan most is azt remélte, effélét lát, így követte a harcosokat vissza a falujuk felé. De csalódnia kellett, mert ezen az estén nem volt tánc.
Fájának biztos rejtekébõl Tarzan ehelyett kis csoportokat látott, melyek apró tüzecskék körül üldögéltek. A nap eseményeit tárgyalták. A falu sötétebb zugaiban egy-egy félrevonuló párocskát fedezett fel. Beszélgettek, nevettek, és az egyikük mindig fiatal férfi, a másik meg fiatal nõ volt.
Tarzan félrehajtotta a fejét, töprengett, s mielõtt aznap éjszaka aludni tért volna összekuporodva a nagy fa ágvillájában, Tika töltötte el a szívét s elméjét, aztán meg az álmát. Õ, meg a fiatal fekete férfiak, akik fiatal fekete nõkkel nevetgéltek és beszélgettek.
Taug magányosan vadászott, így sodródott el valamelyest a törzs tanyázó helyétõl.
Lassan haladt elõre egy elefántösvényen, amikor észrevette, hogy sûrû aljnövényzet zárja el az útját.
Az érett korúvá cseperedett Taug rossz természetû és igen lobbanékony vadállat volt.
Ha bármi keresztezte az útját, ha valamit nem tudott megvalósítani az elképzeléseibõl, egyetlen gondolata volt csak, hogy erõnek erejével, vadul és kíméletlenül letiporja az akadályt. Most, hogy útján torlaszt talált, dühösen nekirontott a leveles-ágas sûrûnek. A következõ pillanatban ott találta magát valami furcsa akadálynál, továbbhaladása végképp lehetetlenné vált, mert minden erejét megfeszítve sem tudott áthatolni e dühítõ dolgon.
Harapta és rágta a rácsot, s közben iszonyú haragra gerjedt. Mivel azonban ez sem használt, Taug meggyõzõdött róla, hogy vissza kell fordulnia.
Amikor ebbe beletörõdött, micsoda bosszúság volt, hogy íme, mialatt az elsõ akadállyal küszködött, odakerült mögéje egy másik hasonló!
Taug csapdába esett.
Eszeveszetten küzdött a szabadulásáért, de hiába.
Másnap egy kis csapatnyi fekete indult útnak Mbonga faluból a csapda felé, melyet elõzõ nap állítottak. Közben a magasból, a fák ágai közül egy meztelen ifjú óriás figyelte tiszta szívbõl kíváncsian a vademberek útját.
Manu, a kis majom épp fecserészett és porolt, ahogy Tarzan elhaladt a közelében. Ismerõs volt neki a majomfiú alakja, mégis még szorosabban ölelte magához élete párjának kis barna testét.
Tarzan nevetett e látványon. Hanem a nevetést igen gyorsan követte valami más: ború felhõje vonult végig az arcán - aztán sóhaj szakadt föl a mellébõl.
Valamivel odébb egy vidám tollazatú madár parádézott éppen a nõstény, az unalmasabb színû példány bíráló szeme elõtt.
Tarzan pedig úgy érezte, mintha a dzsungelben minden arra utalna, hogy õ Tikát elveszítette. De hat miért érzi ezt, amikor életében mindennap ugyanezeket a dolgokat látta, s nem gondolt semmi hasonlót!
Amikor a feketék a csapdához érkeztek, Taug nagy cirkuszt csapott.
Megragadta börtöne rácsait, iszonyatosan rázta a rudakat, és közben szörnyen hörgött és morgott dühében.
A falu népének kis csapata elégedett volt. Igaz, nem efféle zsákmányra gondoltak, de azért ez a szõrös emberszabású is épp eléggé rendkívüli fogás.
Tarzan a fülét hegyezte, mert mit hallott? Nagy majom ordítozását! Elindult sebesen körben, hogy szélirányba kerüljön, s meg is érezte a fogoly jellegzetes szagát.
Nem telt sok idõbe, érzékeny orra már azt is kiderítette, az ismerõs szagok melyikérõl van szó. Nem volt semmi kétség, olyan volt az egész, mintha máris Taugot látná.
Igen, Taug az, nem lehet senki más.
Tarzan vigyorgott, ahogy szép lassan rájött, mit is tesznek majd foglyukkal a feketék.
Nem vitás: megölik.
Tarzan újabb vigyorgással nyugtázta ezt a fölfedezést.
Hát akkor az övé lehet Tika, csak az övé, ezt a jogát senki el nem vitatja többé.
Figyelt, és látta, hogy a vademberek letépkedik a kalitka levélborítását, aztán kötelet erõsítenek rá, s vonszolni kezdik magukkal a falu felé.
Tarzan megvárta, míg vetélytársa látótávolon kívül kerül. Hallotta, ahogy vadul rázza a rácsot és hörögve szórja szitkait.
Akkor a majomfiú megfordult, és sebes szökkenésekkel elindult, hogy megkeresse a törzset és Tikát.
Útja során megpillantotta Sitát is a családjával egy kis sûrûbe búvó tisztáson.
A nagy macska elnyújtózva hevert a földön. A párja, egyik mancsával urának fenyegetõ-vad pofáján, gyengéden nyalogatta a puha, fehér nyakszõrzetét.
Tarzan gyorsított, szinte repült a dzsungelén át, és hamarosan oda is érkezett a törzs helyéhez.
Elõbb látta meg õket, mint azok õt. A dzsungel egyetlen teremtménye sem tudott ugyanis olyan csöndben megközelíteni bárkit-bármit, mint a majomember.
Látta Kammát és párját, ahogy egymás oldalán ülve falatoznak, szõrös testük összedörgölõdzik.
És látta Tikát, ahogy ennivalóját magányosan fogyasztja.
Nem soká tart ez a magány, gondolta Tarzan, ahogy egy szökkenéssel köztük termett.
Döbbenet zajai hallatszottak, dühös és riadt horkantások. Tarzan ugyanis meglepte õket. De nemcsak errõl volt szó, hanem komoly idegességrõl, amint ezt a felálló nyakszõrök tanúsították. Az emberszabású majmok most a jövevényt azonosítva is, sokáig ilyen feldúlt állapotban maradtak.
Tarzan észrevette ezt. Hirtelen érkezése - mint megannyiszor a múltban is - felidegesítette a törzsbelieket, s ez a nyugtalanság soha nem is múlt el addig, míg a majmok mindegyike külön-külön meg nem gyõzõdött róla, hogy valóban Tarzan van köztük. Hatszor-nyolcszor is megszagolgatták, mire biztonságérzetük visszatért.
Keresztülfurakodott a majomcsapaton, Tikához ment volna, de ahogy a közelébe ért, a nõstény elhúzódott.
- Tika - mondta akkor -, én vagyok, Tarzan.
És te Tarzané vagy.
Érted jöttem.
A majom most közelebb húzódott, aggályosán nézte.
Végül megszagolgatta, mintha kétszeresen is biztos akarna lenni a dolgában.
- Hol van Taug? - kérdezte Tika.
- Elkapták a Gomanganik - felelte Tarzan.
- És meg fogják ölni.
A nõstény szemében Tarzan bánatot, epedõ szomorúságot látott. Taug reménytelen sorsának szólt e furcsa fény, de azért közben már oda is bújt hozzá a lánymajom ölelõn, és Tarzan, Greystoke lordja átkarolta.
És ahogy így álltak, a majomember hirtelen megérezte, hogy a dolgok mintha mégsem jönnének össze: az õ sima, barna bõrû karja és szerelmének dús szõrû háta, melyen e kar nyugszik.
Képek ködlöttek föl elõtte: Sita párjának mancsa Sita pofáján - ott minden összeillett.
Aztán a kis Manu, ahogy a nõstényét ölelte, õk is mennyire összetartoztak.
De még a büszke, tarka tollazatú hím madár is, az is hasonlított szerényebb küllemû tojójához. Numa pedig, a nagy sörénye ellenére, szinte a megszólalásig hasonmása volt Sabornak, a nõstény oroszlánnak.
Hímek és nõstények, hát persze, különböztek: ám mégse annyira, ahogy Tarzan és Tika.
Tarzan megdöbbent.
Itt valami nincs rendjén.
Karja lecsusszant Tika válláról.
Õ maga pedig lassan elhúzódott a majomlánytól.
Tika fejét félrebiccentve nézte.
Tarzan kihúzta magát, öklével megdöngette mellkasát.
Fejét az égnek emelte, szája kiáltásra nyílt.
És torkából feltört a diadalmas hímmajom vad, borzongató üvöltése.
A törzs tagjai kíváncsian néztek rá.
Hiszen senkit se ölt meg a majomfiú, s vetélytárs sem volt a közelben, akit rémületbe kergetett volna ezzel az ordítással.
Nem, a vad dolognak nem volt semmi magyarázata, így hát a törzs népe szépen elmerült megint a falatozásban, épp csak fél szemmel sandítottak Tarzanra, hátha valami ámokfutása kezdõdik most.
Ahogy így nézték, Tarzan átlendült egy közeli fára, és eltûnt szem elõl.
A törzs tagjai el is felejtették nyomban - s nem volt kivétel Tika sem.
Mbonga fekete harcosait jól megizzasztotta a gyötrelmes cipekedés. Útjukon többször is pihenõt tartottak, csak lassan haladtak a falujuk felé.
A kalitka-tákolmányban a vadállat mindegyre üvöltözni és hörögni kezdett, valahányszor vonszolásához láttak.
Rázta a rácsot, szája habzott.
Iszonytató lármát csapott.
A feketék már csaknem céljukhoz értek. Utoljára pihentek meg, mielõtt a falujuk elõtti sûrûnek nekivágtak volna.
Pár perc még, s kint vannak a tisztáson - akkor, semmi kétség, nem történhetett volna meg, ami történt.
A magasban, felettük, csöndes alak mozgott.
Éles tekintet fürkészte a ketrecet, számlálgatta a harcosokat.
Figyelõ, eleven agy latolgatta a siker esélyeit, mérlegelte a tervet, mi a megvalósítás esélye.
Tarzan nézte a pihenõ, elszunyókáló társaságot.
A feketék kimerültek voltak.
Legtöbbjük már mélyen aludt.
Tarzan közelebb kúszott, ott volt már felettük.
Lopakodva közelített, levél sem rezdült tõle.
Végtelen ragadozó-türelemmel várakozott.
A végén már csak két harcos volt ébren, közülük is az egyik már bóbiskolt
A majomember összpontosított. Közben a még éber õr felkelt, s elsétált a ketrec mögött.
A majomfiú a magasban, pontosan a feje fölött, követte.
Taug figyelte a harcost, közben fojtott hörgéseket hallatott.
Tarzan attól félt, hogy az emberszabású majom ezzel még fölébreszti a többi feketét.
Suttogva, hogy a fekete ember meg ne hallja, Tarzan most Taug nevét mondta - figyelmeztetvén a majmot, maradjon csendben, és Taug hallgatott is rá.
A fekete harcos épp a kalitka hátsó felénél járt, és ellenõrizte a zárat. Ahogy így ott állt, a vad emberállat a magasból teljes erõvel rávetette magát - a hátára ugrott.
Acélos ujjak fonódtak a fekete nyak köré, kiáltás sem hagyhatta el a halálra vált ember torkát.
Erõs fogak martak a vállába, könyörtelen lábak fonódtak a testére.
A fekete ember kétségbeesetten, vadul próbálta lerázni néma támadóját.
Oldalt vetette magát, meghempergett a földön. De a halálos, könyörtelen ujjak csak fokozták a végsõ szorítást.
Taug némán nézte a küzdelmet.
Lázas kis agyában ide-oda cikáztak a gondolatok, lényegében nem is értette, mi késztethette Tarzant erre a közbeavatkozásra.
Hiszen nem feledte õ a nemrég lezajlott vetélkedést, szerelmi összecsapást a majomemberrel.
Közben láthatta, ahogy a Gomangani csöndesen elernyed.
Még egy néma rázkódás... és a fekete bõrû ember moccanatlanul hevert.
Tarzan leszökkent áldozatáról, s a kalitka ajtajához futott.
Fürgeujjakkal kinyitotta a zárakat.
Taug csak figyelte, nem tudott segíteni.
Az ajtó pár lábnyit engedett, s a hímmajom kifurakodhatott a résen.
Taug nekirontott volna az alvó feketéknek, hogy bosszút álljon, de Tarzan ezt nem engedte.
A majomfiú inkább az áldozattal törõdött. Bevonszolta a ketrecbe, nekitámasztotta az oldalsó rácsnak.
Akkor visszaeresztette az ajtót, rátolta a reteszeket.
Eközben arcán boldog mosoly futott végig, hiszen az egész dologban az volt az egyik legnagyobb öröme, hogy Mbonga falu népének bosszúságot okoz.
El tudta képzelni, micsoda rémület lesz úrrá rajtuk, ha meglátják halott társuk testét a ketrecben, ahol pár perce még a nagy majom volt a foglyuk - szerintük teljes biztonságban.
Tarzan és Taug együtt szökdelt haza a fákon, a fiatal hímmajom bozontos bundája súrolta a lordutód sima bõrét, így hagyták maguk mögött a tavaszi dzsungel fáit.
- Eriggy vissza Tikához - mondta Tarzan.
- Õ a tiéd.
Tarzan õt nem akarja.
- Tarzan másik nõstényre lelt? - kérdezte Taug.
A majomfiú megvonta a vállát.
- Aki Gomangani, annak Gomangani a párja - mondta végül. - Numa, az oroszlán Saborral, az oroszlánnal él; Sita is a saját fajtájából választott; Bara társa az õz; Manué egy kis majom. A dzsungel minden vadja és madara megtalálja, aki hozzá illik.
Csak a majomember nem lel így párra.
Taug majom.
Tika majom.
Eriggy vissza Tikához.
Tarzan ember.
Tarzan magában fog járni.
2
Tarzan fogságban
Á fekete harcosok a dzsungel fullasztó hõségében dolgoztak - a nem kevésbé fojtogató árnyékban.
Harci dárdákkal lazították a sûrû, fekete talajt, a rothadozó növényi maradványok tömör rétegeit.
Ormótlan ujjúkkal, lapát körmeikkel kotorták a humuszt az õsrégi vadászösvény közepérõl.
Gyakran abbahagyták a munkát, hogy lekuporodjanak, pihenõjük közben fecserésszenek egy kicsit. Nevetgéltek, ültek a frissen ásott gödör szélén.
A közeli fák törzsének döntve ott voltak vastag bivalybõr pajzsaik, meg a földkotrók dárdái.
Sima, ébenfa színû bõrükön veríték csillogott, izmaik domborodtak-feszültek, a természet tiszta tökélye játszott általuk.
Egy vörös antilop, ahogy óvatosan a víz felé vezetõ csapáson haladt, megtorpant a hirtelen felharsanó nevetésre. Döbbenten vetette hátra a fülét.
Egy pillanatig olyan volt, mint önmaga szobra, csak az orrlikai remegtek. Akkor megfordult, és zajtalanul elinalt az emberek rémséges közelébõl.
Vagy százméternyire onnét, a dzsungel áthatolhatatlan sûrûjében, Numa, az oroszlán fölemelte zömök fejét.
Numa csaknem hajnalig lakomázott, de hatalmasat, és most igazán nem akármilyen zajnak kellett lennie, ami fölveri.
Pofáját a magasba tartotta, szimatolgatott, megérezte a vörös antilop fanyar illatát meg a súlyos emberszagot.
De hát Numa nem volt éhes.
Lassú, utálkozó mozdulattal állt talpra s imbolygott tova.
Ragyogó tollazatú, zajos madarak röpködtek fáról fára.
Fecsegõ, perlekedõ kis majmok ugráltak a harcosok feje fölött a gallyakon.
Ezek mégis nyugton voltak, magányban, hiszen az élettõl nyüzsgõ dzsungel a milliónyi élõlénnyel olyan, mint egy metropolisz - Isten világegyetemének végsõ soron legelhagyatottabb helye.
De hát - tényleg nyugton voltak, magányban?
Felettük, a lombos ágak egyikén, ott kuporgott egy szürke szemû ifjú, és élénken figyelte minden mozdulatukat.
Rejtett tûz égett a fiú szemhéjai alatt, fojtott láng. Így nézte, érthetõ érdeklõdéssel, mit is mûvelnek a feketék.
Mert egy ilyen ember volt az, aki egykor megölte az õ szeretett mostohaanyját, Kalát.
És irányukba ez a fiú semmi mást nem érezhetett, csak gyûlöletet. Ennek ellenére komoly figyelemmel nézte, mit is csinálnak, mert tudni akarta, ösztönösen, hogy miként is élnek az emberek.
Látta, ahogy a lyuk növekszik, s a végén jókora gödör tátong a csapásközepén. Akkora, hogy mind a hat ember belefért volna, aki ásta.
Tarzan el se tudta képzelni, mi lehet ennek a nagy munkának a célja.
S amikor hosszú, hegyes végû karók kerültek elõ, és bedöfködték mindet sorra a gödörbe, csodálkozása nõttön-nõtt. Kíváncsisága nem csitult akkor sem, amikor könnyû keresztrudak kerültek a gödör fölé, vagy ahogy levelek s föld keveréke kezdte takarni a fekete emberek kivájt mûvét.
Amikor ezzel mind készen voltak, nyilvánvaló elégedettséggel szemlélték munkájuk eredményét, és Tarzan is tûnõdve nézte a dolgot.
Még az õ gyakorlott szeme is alig fedezte fel, hogy a régi vadászösvényt eképp bárki is "megkezelte".
A majomember olyannyira elmerült efféle gondolataiba, töprengvén, mi is lehet a feketék célja a gödörrel, hogy zavartalanul hagyta õket eltávozni falujuk felé. Nem ejtett zsákmányt közülük. Meghazudtolta így mintegy a hírét, azt, hogy Mbonga falu rémének tekintik, s õ maga mind a bosszút, mind a dolog megunhatatlan élvezetét együtt érzi.
Döbbenten és tanácstalanul nézte a mûvet, és el sem képzelhette, mi a rejtett gödör jelentõsége. A feketék ügyei ugyanis mindig eléggé felfoghatatlanok maradtak Tarzan számára.
Nem olyan régen fajtájukból elsõkként költöztek be ebbe a dzsungelbe, az itt lakó vadállatok felségterületére.
Numa, az oroszlán, Tantor, az elefánt, a nagy majmok és a kisebbek, meg a miriád élõlény bármelyike, az õsállapotú világ megannyi lakója idegennek érezte az emberi szokásokat.
Sok tanulnivalójuk volt e szõrtelen, fekete lényektõl, akik olyan peckesen jártak-keltek a hátsó lábukon - és lassan tanultak is tõlük, de bármi volt is az, mindig bánatukra szolgált.
Nem sokkal azután, hogy a feketék eltávoztak, Tarzan könnyed lendülettel az ösvényen termett.
Gyanakodva szaglászott, körüljárta a gödröt.
Leguggolt, és elkapart egy kis földet, hadd lássa a keresztrudak egyikét.
Megszagolta ezt is, megérintette, félrehajtotta a fejét, s pár percig komoly tûnõdésbe merült.
Akkor gondosan visszasöprögette a földet, elrendezte levelestül, ahogy a feketék hagyták.
Hogy ezzel megvolt, felszökkent ismét az ágak közé, és elindult, hogy szõrös társait, a Kercsak törzsében élõ nagy majmokat megkeresse.
Egy ízben keresztezte Numa, az oroszlán nyomát, s meg is állt egy pillanatra. Puha gyümölcsöt hajított oda ellensége pofájához. Hogy ráadásul még csúfolja és ingerelje, dögevõnek, Dangónak, a hiéna testvérének nevezte.
Numa sárgás-zöld szeme kerekre tágult, gyûlölet égett benne. Minden figyelmét a fölötte táncoló alakra összpontosította.
Roppant állkapcsai közül mély hörgés tört elõ, iszonyú dühét a farka fejezte ki, mellyel erõteljesen, kurtán, korbácsként csapkodott ide-oda. Korábbi emlékeibõl felderengett, mennyire terméketlen dolog a majomemberrel bármi vita. Megfordult és bevetette magát a sûrûbe. Az aljnövényzet már el is rejtette õt kínzója szeme elõl.
Tarzan búcsúzóul még egy dzsungel-szitkot kiáltva utána majomszerû fintort vágott, hagyta távozó ellenségét, s továbbállt.
Egy mérföldnyi út következett még, s akkor a szél nagyon ismerõs, átható szaggal csiklandozta meg érzékeny orrát. Egy pillanat múlva már látta is maga alatt a nagy, szürkés-fekete tömeget, mely kitartóan vágta útját a dzsungel sûrûjében.
Tarzan megfogott s letört egy kis ágat a fáról. A váratlan zajra a tetemes alak megtorpant.
Nagy fülek lendültek elõre, és hosszú, rugalmas ormány emelkedett gyorsan a magasba. Ide-oda lengett a szag után, kutatván az ellenséget, miközben két gyönge, apró szem próbálta, hiábavalóan, áttekinteni a terepet. Ki is, mi is a váratlan zaj oka, ami az õ békés haladását így megzavarta?
Tarzan nevetett, és közelebb húzódott a magasban a vastag bõrû állatfejéhez.
- Tantor!
Tantor! - kiáltotta.
- Bara, az õz nem olyan ijedõs, mint te - bizony, te, Tantor, az elefánt, a dzsungel leghatalmasabbja, akiben annyi Numa ereje lakozik, ahány ujjam nekem a kezemen és a lábamon van.
Tantor, aki hatalmas fákat tud kidönteni, megriad egyetlen letört ágacska zajára!
Dübörgõ-morajló hang volt a válasz, se megvetés, se megkönnyebbülés. Tantor mindössze így felelt, visszaejtvén közben az ormányát s a két fülét. A farka is a szokott helyén himbálózott már, de a szeme mindegyre Tarzant kereste.
Feszültsége elmúlt. Ami pedig a majomember hollétét illeti - a fiú egy pillanat múlva odaszökkent könnyedén öreg barátja széles fejére.
Akkor elnyúlt rajta teljes hosszában, csupasz lábujjaival dobolt a vastag bõrön. Ujjai a nagy fülek mögötti lágyabb helyeket vakargatták, és úgy mesélt Tantornak mindenféle dzsungelpletykát, mintha a nagy vadállat szóról szóra érthetné, amit hall.
Persze, Tantor sok mindent meg is értett abból, amit Tarzan mondott, bár a vadak ily fecsegése általában meghaladta az elefánt felfogóképességét. A dzsungel nagy, szürke "csatahajója" pislogó szemmel, ormányát engedékenyen lengetve állt ott, mintha a legélénkebb figyelemmel követne minden szót.
Ami azt illeti, valójában a kellemes, barátságos hangot élvezte, a simogató kezeket a füle mögött, s azt, hogy ilyen szoros közelségben van hozzá Tarzan, aki parányi gyerekkorában oly bátran s bizalommal közeledett a nagy hímhez, föltételezvén a vastagbõrûrõl ugyanazt a jóakaratot, amely az õ szívét eltöltötte.
Kapcsolatuk évei során Tarzan rájött, micsoda megmagyarázhatatlan erõ birtokosa: hogy "kormányozhatja" és irányíthatja nagy-nagy barátját.
Hívására Tantor nagy messzeségbõl is megjelent, jött, ha a távolság engedte, ahogy fülével felfogta a majomember éles, átható kiáltásait. S ha Tarzan egyszer ott ült a fején, az elefánt pontosan arra vette útját a dzsungelben, amerre lovasa kérte.
Az emberi elme diadala volt ez a vadállat felett, s ugyanolyan hatásos volt, mintha bármelyikük is értette volna az okát - amirõl, persze, szó sem lehetett.
Tarzan félóra hosszat pihent az elefánt hátán.
Az idõ egyiküknek se jelentett semmit.
Az élet, ahogy õk látták, ennyi volt csak: meg kell tölteni a gyomrukat.
Tarzan számára ez korántsem volt annyira fáradságos feladat, mint Tantornak. Tarzan gyomra kisebb volt, különben is mindenevõ, s könnyebben tett szert így eleségre.
Ha ilyen-olyan falatok nem akadtak éppen, hát lelt másféléket, melyek éhségét ugyanúgy csillapították.
Nem volt, mondjuk így, annyira "válogatós", mint Tantor, aki bizonyos fáknak csupán a kérgét fogyasztotta, másoknak a belsejét, s további ily gyökeres dzsungelóriások pusztán a leveleik miatt érdekelték - ezek is talán csak az évnek valamely szakában.
Tantor az élete nagyobbik felét kényszerûségbõl azzal töltötte, hogy eleget tegyen gyomra igényeinek. Erre hatalmas izomzatának elemi szüksége volt.
És így élnek az alacsonyabb rendû fajok mind. Életüket annyira elfoglalják egyrészt az élelemszerzés gondjai, másfelõl alapvetõ foglalatosságuk, az emésztés, hogy a dolgok egyéb irányú fontolgatására lényegében idejük se igen marad.
Semmi kétség, ez akadályozza õket fejlõdésükben, így maradnak le az ember mögött, aki több idõt szentelhet egyéb ügyeinek.
Bárhogy is, e kérdések Tarzant kevéssé foglalkoztatták, Tantort pedig egyáltalán nem.
A majomfiú most csak arra gondolt, hogy õ az elefánt társaságában boldog.
Nem tudta, miért.
Nem tudta, hogy eleve azért, mert õ emberi lény - egészséges, normális ember -, áhítozik rá, hogy szeretetét valami másik élõlénynek adhassa.
Gyermekkori játszótársai Kercsak törzsébõl már mind nagy, mogorva vadállatok voltak.
Érzelmekhez lényegében nem lehetett közük.
Tarzan ma is eljátszott néha a kisebb majmokkal.
A maga vad módján szerette is õket, de ezek sem lehettek megfelelõ, megnyugtató társai.
Tantor viszont a biztonság, a nyugalom, a rendíthetetlenség eleven hegysége volt!
És ki tudott volna megfelelõbb, megnyugtatóbb dolgot, mint végignyúlni vastagbõrû fején, nyakán, s mindenféle reményeket "fûzni" nagy lapátfüleihez, melyek súlyosan lengtek-mocorogtak a látszólagos megértés békés jeleként.
A dzsungel valamennyi lakója közül Tarzan igazán Tantort szerette, mióta Kalát megölték.
Tarzan néha eltûnõdött, vajon az elefánt is szereti-e õt.
Nehéz lett volna megmondani.
Gyomrának szava - a legfõbb, legmakacsabb parancs a dzsungelben – végül visszaszólította Tarzant a fákra, hogy élelmet keressen megint. Tantor pedig folytatta nemrég megszakított útját az ellenkezõ irányba.
A majomember egy óra hosszat foglalkozott most táplálkozással.
A magasban hûs fészek kínálta neki friss, meleg készletét.
Most gyümölcsök, bogyók, zsenge termések alkották az étrendjét, olyan sorrendben, ahogy elébe kerültek.
De: hús, hús, hús!
Örökké a hús volt az, amit Tarzan, a majomember keresett. Hanem ez a keresés ma hiú reménynek bizonyult.
Ahogy így kóborolt a dzsungelben, élénk agya nem csupán a vadászattal foglalkozott, hanem sok más tárgyra is lelt.
Tarzannak az volt a szokása, hogy felidézi az elõzõ napok és órák eseményeit.
Átélte Tantorral való találkozását, eltöprengett a gödröt ásó feketéken, meg azon a furcsa karó-együttesen, amit hátrahagytak.
Vajon mi lehet vele a céljuk, gondolta újra meg újra.
Feltevéseket hasonlított össze.
Megállapításait egybevetette, s ebbõl vont le következtetéseket - ezek, semmi kétség, nem voltak mindig helyesek, de legalább arra a célra használta az agyát, amire Isten megteremtette. Ez annál is könnyebben ment, mivel nem gátolták mások már elkoptatott, többnyire téves véleményei.
És ahogy így tûnõdött, mi lehet a befödött gödör célja, képzeletében megjelent egy hatalmas, szürkés-fekete tömb, amely döngve halad a dzsungel útján.
Tarzan egyszeriben valami egészen közeli veszélyt érezve összeborzadt.
Döntés és cselekvés általában ugyanannak a pillanatnak a szülötte volt a majomember életében, s most is: alig hogy ködösen megfogalmazódott benne a gödör rendeltetése, már vágtatott is a lombos ágak között.
Így lendült fáról fára a lombozat középsõ terasz-szintjén, ahol a fák a legszorosabban érnek össze.
Majd leugrott a földre, s ott sietett tovább. Könnyeden és halkan haladt a rothadozó növényzet szõnyegén. Kis idõ múlva megint felugrott az egyik fára, és a magasban haladt tovább, mert odalent az aljnövényzet gátolta volna az elõrejutást.
Annyira aggódott, hogy elfeledkezett még az óvatosság szabályairól is.
A vadállat elõvigyázatossága meghátrált benne - helyét az emberi társhûség foglalta el. Ekképp történhetett, hogy egy nagy tisztásra érve, ahol a fák csupaszon hagytak valamekkora helyet, nem is gondolt rá, kicsoda-micsoda leselkedhet a túloldalon, hogy igencsak kérdésessé tegye továbbhaladását.
A tisztás fele táján járt, amikor - épp az õ csapásán, s alig párméternyire elõtte - vagy fél tucat zsivajgó madár röppent fel a magas fûbõl.
Tarzan egyszeriben oldalt fordult, hanem akkorra már jól tudta, miféle lény jelenlétérõl árulkodik ezeknek a kis õrszemeknek a közelsége.
Ugyanakkor Buto, az orrszarvú már emelkedett is kurta lábaira, hogy támadásba lendüljön iszonyú dühvel.
Buto, az orrszarvú: - aki jószerivel vaktában rohamoz.
Gyönge a szeme, nagyon kis távolságra lát, s hogy ámokfutó száguldása mit jelent, riadt menekülési kísérletet-e vagy a benne lakozó tompa düh kifejezését, a neki tulajdonított kártevõ rosszindulatot: nehéz megmondani!
Másrészt, akire egyszer Buto így ráront, hamar földre kerül, méghozzá úgy, hogy nagyjából mindegy a számára, mit gondolhatott volna.
S ma úgy hozta a sors, hogy Buto, a köztük levõ pár méternyi térdmagas füvön át veszettül Tarzannak rontott.
A véletlen úgy hozta, hogy eltalálta még az irányt is. Csekély távolságról gyönge szeme is kivehette ellenfelének alakját. Horkantások kurta sorozatával támadt rá.
A kis orrszarvú-madarak ott repkedtek, köröztek hatalmas "támaszuk" felett.
A tisztást övezõ fák ágain, kisebb csapat majom fecserészett és perlekedett, ám a dühödt vadállat rémítõ támadása õket is följebb kergette az ágakon.
Csak Tarzan maradt közönyös és rezzenetlen.
Ott állt egyenest az orrszarva támadásának csapásán.
Ideje nem maradt már, hogy menedéket próbáljon keresni a tisztás fái mögött. Ám Tarzannak esze ágában sem volt, hogy bármi okból megszakítsa útját.
Várta a buta Butót, fegyelmezetten nézett szembe vele.
S akkor Buto már ott is volt. Tömör-zömök fejét lehajtva nagylendülettel hozzákészült, hogy hosszú, nagy erejû szarvával végrehajtsa, amire a természet ezt a különös szaruképzõdményt rendelte. De ahogy fölfelé vágott vele, csak az üres levegõt találta el. A majomember ugyanis könnyedén felszökkent a levegõbe, át az életveszélyes szarvon, s ott kötött ki az orrszarvú széles hátán.
Ám lovaglás helyett inkább ugrott még egyet, s lent volt már a vadállat mögött a tisztás földjén. Ott futni kezdett, mint az õz a fák közé.
Buto dühös volt, és semmit sem értett. Hová tûnt el ilyen titokzatos módon az áldozata? Megfordult, és eszelõsen másik irányból kezdett rohanni - ám ez, történetesen, már nem az az irány volt, amerre Tarzan vette az útját. A majomember így épségben elérte a fák biztos körét, s fürgén folytathatta útját a vadonon át.
Jó távolságnyira Tantor rendíthetetlenül haladt a kitaposott elefántcsapáson. Elõtte meg egy kuporgó fekete harcos fülelt és lesett az ösvény közepén.
Fülelt, és egyszerre meghallotta a zajt, melyre reménykedve várt - a recsegést-ropogást, a talaj döngését, ami megannyiszor elefánt közeledtét jelezte.
Tõle jobbra és balra további harcosok figyeltek.
Halkan jeleztek egymásnak, s így a legtávolabbi fekete is értesült róla, hogy közeleg a leendõ zsákmány.
Gyorsan õk is közelebb húzódtak hát a csapáshoz, elhelyezkedtek a fák között úgy, hogy a szél ne vigye el a szagukat Tantorhoz.
Csöndesen várakoztak, és mintha ennek lett volna jutalma, feltûnt szemük elõtt a hatalmas elefánt, s mohó szívük feldobogott az agyarak, a becses elefántcsont láttán.
Alig hogy elhaladt "állásaik" elõtt, a harcosok felugráltak leshelyeikrõl.
És ahogy felugrottak, már zajongtak is: tapsoltak, kiabáltak.
Tantor, az elefánt egy pillanatig ott állt fölemelt ormánnyal és farokkal, nagy fülét is szinte hegyezte. Akkor gyors, öles léptekkel, lendületesen továbbindult a csapáson - egyenest a lefödött gödör felé, melyben odalent a kihegyezett karók várták az áldozatot.
Mögötte harsogó harcosok haladtak. Siettették, már csak azért is, hogy így ne nézhessen különösebb gonddal a lába elé.
Tantor, az elefánt, aki megfordulhatott volna, s akkor egyetlen csapással szétszórja üldözõit, úgy menekült, mint egy riadt õz - futott a szörnyûséges, gyötrelmes halál felé.
Mögötte pedig ott közeledett a majomember. Mókusfürgeséggel, ügyesen száguldott, hallotta ugyanis a harcosok zaját, és jól értette a dolgot.
Egy alkalommal megkockáztatta azt a bizonyos átható kiáltást, melytõl visszhangzott az õsvadon, ám a rémült, pánikban rohanó Tantor nem hallotta meg, vagy ha meghallotta, akkor sem mert megállni.
Az óriás vastagbõrû most már csak pár méternyire volt a halálos veremtõl. A feketék, akik bizonyosra vették a sikert, üvöltözve, dárdáikat lengetve rohantak a nyomában. Elõre ünnepelték az elefántcsontot, meg azt a tömérdek jó húst, ami már éjszakára osztályrészük lesz.
A magabiztos öröm annyira elfoglalta õket hogy észre se vették, ahogy a félvadember átsuhant a fejük felett, s nem figyelt föl rá Tantor sem, nem hallotta meg szavát, jóllehet Tarzan már akkor álljt próbált parancsolni neki.
Még néhány lépés, s Tantor bezuhan a ki-; hegyezett karók közé.
Tarzan azonban tüneményesen repült odafönn, míg a menekülõ állat elé nem került, ott akkor, éppen a szörnyû gödör szélén, leszökkent a földre, épp a csapás közepére.
Tantor majdnem átgázolt rajta. Valóban az utolsó pillanatban vette észre a jóbarátot.
- Állj! - kiáltotta Tarzan, és a nagy vadállat a fölemelt kéz láttán megállt.
Tarzan megfordult, és félrerúgott pár leveles ágat, mely a gödröt takarta.
Tantor egyszerre meglátta és megértette.
- Harcolj! - hörögte Tarzan.
- Ott jönnek mögötted!
- De Tantor, az elefánt, a nagy idegköteg, tele volt páni félelemmel.
Elõtte ott tátongott a verem, nem tudhatta, milyen hosszú, de jobbra-balra dzsungel volt, õsállapotú vadon, ember még nem járta sûrû.
És a nagy vadállat hirtelen rikkantással jobbra fordult, s nekivágott. Zajosan tört utat magának a tömör falban, mely rajta kívül bárkit-bármit föltartóztatott volna, de õt nem.
Tarzan a verem szélén állt, s mosolyogva figyelte Tantor szégyenteljes megfutamodását.
A feketék hamarosan odaérnek.
Tarzan, a majomember tudta, hogy a legokosabb neki is elpárologni a színrõl.
Nekilódult volna, de alig tette meg az elsõ lépést, testsúlyát a bal lábára helyezvén át, a gödörnél leomlott alatta a földszegély.
Tarzan herkulesi erõfeszítéssel próbálta elõrevetni magát, de már késõ volt.
Csúszott hátra és lefelé, be a hegyes karók közé, a verem fenekére.
Amikor egy pillanat múlva a feketék odaértek, már messzirõl látták, hogy Tantor kisiklott a kezükbõl. Hiszen a verem tátongó rése túl kicsi volt ahhoz, hogy elefánt legyen odalent.
Elõször azt hitték, hogy kiszemelt áldozatuk az egyik lábát rátéve a lombborításra, megértette, mi fenyegeti, és így kereket oldott. Hanem ahogy vermük szélére értek, tágra nyílt a szemük a csodálkozástól, ugyanis a mélyben - csöndesen és nyugodtan - a fehér óriás mezítelen alakját pillantották meg.
Közülük néhányan már látták korábban is ezt az erdei istent, és rémülten húzódtak hátra. Lenyûgözte õket a jelenség - hiszen abban a hitben voltak, hogy démon hatalma él e testben. Mások viszont, akik elõretolakodtak, egyszerûen úgy értékelték a dolgot, hogy ellenségüket ejtették el, beugrottak hát a gödörbe, s kiemelték onnét Tarzant.
A majomember testén nem volt seb.
A hegyes karók egyike sem szúrta meg - csak a tarkója fölötti zúzódás mutatta sebesülésének természetét.
Ahogy hanyatt esett, beverte ugyanis a fejét az egyik karó oldalába, így veszítette el az eszméletét.
A feketék hamar rájöttek erre, s ugyanilyen gyorsan meg is kötözték foglyuk kezét-lábát, mielõtt magához térne. Tisztában voltak azzal, hogy e különös embervadtól, aki a fák szõrös népségével kóborol, igencsak tartani kell.
Elindultak vele a falujuk felé, de nem jutottak még messzire, amikor a majomember szemhéja megrándult - és már magához is tért.
Egy pillanatig csodálkozva bámult rájuk, aztán teljesen visszanyerte az eszméletét. Ráébredt, milyen súlyos is a helyzete.
Tarzan csaknem születésétõl fogva kizárólag a maga erejére támaszkodhatott, most sem várt igazából külsõ segítséget. Az agya azonban máris sebesen járt. Vajon mit tehetne a menekülés érdekében, amire neki magának ilyen körülmények közt módja van.
Nem próbálta ki, mennyire erõsek a kötelek - legalábbis mindaddig tartózkodni akart ettõl, amíg fogvatartói cipelik, nehogy még gyanút fogjanak, s szorosabbra húzzák béklyóit.
A feketék egyszerre rájöttek, hogy foglyuk magánál van, s mivel nem volt túl nagy kedvük ekkora terhet cipelni a dzsungel forróságában, talpára állították, kényszerítették, hogy ott haladjon elõttük. Eközben a dárdáikkal böködték, nem feledvén mindazonáltal a babonás tiszteletet, mely lényét övezte.
Ám amikor azt látták, hogy piszkálódásuk nem okoz fájdalmat, tiszteletük csak nõtt, és hamarosan úgy vélték, ez a különös fehér óriás természetfölötti valaki, s nem is tudja, mi a fájdalom.
Ahogy a falujukhoz értek, a gyõztes harcosok módjára diadalmas kiáltásokat hallattak. Mikor ott jártak a palánk kapujánál, táncolva és dárdáikat lengetve, jókora embertömeg fogadta õket. Férfiak, nõk és gyerekek gyûltek össze, hadd hallják a siker történetét.
Amikor a falubeliek magát a foglyot is megpillanthatták, leesett az álluk a csodálkozástól, vad hitetlenkedéssel nézték.
Hónapok óta állandó rémületben tartotta õket egy veszélyes, fehér démon, akit csak kevesen láttak közülük, s azok közül is alig volt olyan, aki túlélte a találkozást.
Harcosok tûntek el a falu közvetlen közelébõl szinte társaik szeme láttára, úgy, mintha a föld nyelte volna el õket, jeltelenül, és titokzatosan. Késõbb, éjszaka, a holttestük, mintha az égbõl pottyanna, odazuhant a falu utcájára.
A rettegett lény éjszaka néha a falu kunyhóiba is behatolt, ölt és eltûnt. Otthagyta a feketék lakhelyein kegyetlen nyomait, a halottakat: hátborzongató, könyörtelen "humorának" bizonyságaiképpen.
De most a hatalmukban volt!
Most aztán nem okozhat köreikben több rémületet!
A falubeliek lassan megértették ezt.
Egy nõ visongva rontott neki, pofon verte a majomembert.
Egymás után követték példáját a többiek is, és Tarzan körül hirtelen ott nyüzsgött egy egész tömegnyi verekedõ, handabandázó, üvöltözõ fekete bõrû.
S akkor megjelent Mbonga, a fõnök. Dárdájával ráütögetett emberei vállára, és jelentõségteljesen arrébb tessékelte õket a zsákmánytól, mondván:
- Eltesszük õt estére!
Messze onnét a dzsungelben Tantor, az elefánt, miután túl volt elsõ rémületén s félelmén, magasba emelt füllel, remegõ ormánnyal állt.
Mi járhatott vad agyának tekervényeiben?
Tarzant kereste netán?
Felmérte valóságosan, mekkora szolgálatot tett neki a majomember?
Nem lehetett kétséges!
De hogy hálát érzett-e?
Hogy a maga életét õ is kockáztatta volna-e, ha tudja netán, milyen halálos veszélyben van a barátja, s õ siethetne a megmentésére?
Ki ne kételkedne már ebben!
Aki csak ismeri az elefántokat, nem hihet ilyen viszontszolgálatban.
Angolok, akik már vadásztak Indiában, tanúsíthatják: nem találkoztak még olyan esettel, hogy ezeknek az állatoknak egyike is a bajba jutott ember segítségére sietett volna - s hiába volt az az ember esetleg "jóbarátjuk".
Ezért jogos a kétkedés itt is. Ugyan miért gyõzné le Tarzan megmentése érdekében Tantor a feketékkel szemben érzett ösztönös félelmét?
A feldühödött falubeliek üvöltözésébõl valami egészen halkan eljutott a füléig, akkor megfordult, mint aki menekülésre gondol. Valami azonban visszatartotta, sõt, vissza is fordult, és éles hangot hallatott.
Majd csak állt s fülelt.
A távoli faluban, ahol Mbonga a rend s a nyugalom helyreállításán fáradozott, Tantor hangját alig hallhatták a feketék. Tarzan, a majomember éles hallása azonban felfogta az üzenetet.
Foglyul ejtõi egy kunyhóba vitték, hogy ott õrizzék, míg az est leszáll, s eljön szörnyûséges kínhalálának órája, a nagy orgia.
Tarzan, Tantor kiáltását hallva, megállt, és fejét a magasba emelve, iszonyatosan éles rikkantással felelt. A fölényeskedõ feketék ereiben megállt egy pillanatig a vér, s az õt kísérõ harcosok, bár a majomember karja hátul eltéphetetlen kötéllel volt összekötve, szintén riadtan szökkentek egyet.
Mindjárt fölemelt dárdákkal állták körül, s õ egy pillanatig némán fülelt.
Messzirõl, nagy távolságból megjött a válasz, s Tarzan, a majomember elégedetten fordult meg, folytatván útját börtönébe, a kunyhó felé.
Telt-múlt a délután.
A kunyhót körülvevõ faluból a majomember hallotta a készülõdõ ünnepség zajait.
A kunyhó ajtórésén keresztül pedig látta a nõket, ahogy rakják a fõzéshez a tüzeket, vízzel töltik meg az agyagedényeket. Figyelme azonban elsõsorban a dzsungelt kémlelte: hall-e zajt, mely Tantor közeledtérõl árulkodik neki.
S még maga Tarzan is csak félig-meddig hitte, hogy Tantor megjön.
Hiszen jobban ismerte õ Tantort, mint az elefánt önmagát.
Tudta, mennyire félénk szív lakozik az óriási testben.
Nem volt titok elõtte, milyen páni félelem támad a roppant vadállatban a Gomangani-szagra, s ahogy közeledett az este, szívében kezdett kihalni a remény. Mivel bizonyos fokig vadállat volt õ maga is, sztoikus nyugalommal várta a sorsot, mely most elkerülhetetlenül utoléri.
Mindazonáltal egész délután dolgozott, dolgozott, dolgozott a kötelékkel a csuklóján.
És a kötél, ha nagyon lassan is, engedett.
Tehát ki tudja szabadítani a kezét, ha jönnek érte, szabad lesz a keze, mielõtt le akarnák mészárolni - s ha ez így lesz...! Tarzan megnyalta az ajkát, elõre élvezte azt a jelenetet. Hideg, komor mosoly futott át az arcán.
Elképzelte máris, milyen lesz az ujjai között a finom bõr és hús, milyen, ha ellenségeibe márthatja majd a fogát.
Hadd, érezzék még egyszer az õ haragját is, mielõtt végleg legyûrik.
S akkor végre jöttek érte a kipingált, tolldíszes harcosok, s még rémesebbek voltak, mint amilyennek a föld megteremtette õket.
Kituszkolták a szabadba, ahol az összegyülekezett falunép hatalmas örömujjongással fogadta a látványt.
A cölöphöz vezették, és odalökték, hogy aztán mindjárt biztonságosan rá is kötözzék - így kezdõdik a haláltánc, mely mind szorosabbra fonja köré a végzetes gyûrût.
Tarzan megfeszítette hatalmas izmait, és egyetlen erõteljes rántással kiszabadította két kezét a fellazított hurokból.
Villámgyorsan elõreszökkent a hozzá legközelebb álló harcosok közé.
Egyiküket leütötte, s közben a másiknak már a mellkasába tiport.
Közben hörgött és horkantgatott, s a két kezével már fogta is harmadik ellenfelének gigáját, amikor vagy ötven fekete bõrû férfi rontott rá, s a földre teperte.
Ütve-vágva, karmolva és harapva harcolt a majomember - úgy, ahogy nevelõi tanították - úgy, ahogy a sarokba szorított vadállat.
Ereje, fürgesége, bátorsága és esze elegendõ lett volna, hogy fél tucat feketével is elbánjon, hanem ötven harcossal még Tarzan sem vehette föl jó eséllyel a küzdelmet.
Lassan legyõzték, bár több fekete is csúnya sebektõl vérzett. Ketten igen nagy csöndben hevertek a tomboló lábak közelében, a küzdõk ide-oda hengergõzõ teste mellett.
Legyûrni csak legyûrték, ám képesek lesznek-e leszorítani, míg végre odakötözik?
Félórányi elkeseredett tusa meggyõzte õket, hogy ez nem fog menni, így aztán Mbonga, aki - jó uralkodói szokásokhoz híven - a veszélytelen külsõ körben járt fel s alá, jelt adott egyik harcosának, tegye a dolgát, verje át dárdájával az áldozatot.
A fekete harcos lassan közelített a hempergõ, küzdõ férfiak csoportján át a ledöfendõ majomemberhez.
Ott állt a fekete ember, feje fölé emelt dárdával, és várta a pillanatot, amikor meglátja a majomember testének valami különösen sebezhetõ pontját, és társainak épségét nem fenyegeti.
Még közelebb húzódott, figyelemmel kísérte a tekergõzõ, ide-oda verõdõ küzdõk mozdulatait.
A majomember rikoltásaira a harcos gerincén is végigfutott a hideg, s még óvatosabb lett. Biztosra akart menni, nehogy elhibázza, s akkor ki legyen szolgáltatva a könyörtelen fogaknak, a hatalmas kezeknek.
Végre meglelte a keresett rést.
Magasabbra emelte dárdáját, megfeszítette ébenszín bõre alatt játszó, jókora izmait, és akkor... akkor a dzsungel felõl, a palánkon valami mennydörgésszerû robaj hallatszott.
A dárdát elhajítani készülõ kar lendülete megtört, a harcos gyorsan hátrapillantott. Mi ez? A többi fekete harcos, aki nem épp a majomember legyûrésével volt elfoglalva, szintén így tett: döbbenten nézte, mi a zaj oka.
A tüzek fényénél valamennyien ugyanazt látták. A szürkésfekete, hatalmas testet, amely áttöri a palánkot, és az úgy omlik össze, mintha csak szalma lenne. Az ízzé-porrá tört védfalon át egy pillanattal késõbb fölébük magasodva Tantor, az elefánt hatolt be.
A feketék jobbra-balra futottak, rémülten ordítozva megannyian.
Némelyek, akik kimerülten terültek el a Tarzannal vívott küzdelemben, s épp erejüket szedték volna össze, hallották és látták a veszedelmet, volt módjuk menekülésre, mások azonban, akik keményen tusáztak, nem vették észre a vastag bõrû óriás rohamszerû közeledtét.
Tantor ezekre támadt félelmetesen trombitálva.
Megállt felettük, érzékeny ormányával kotorászni kezdett köztük, míg legalul meglelte végre a sok sebbõl vérzõ, ám még mindig küzdõ Tarzant.
Egy harcos hirtelen fölnézett a gubancból.
Megpillantotta a fölébe tornyosuló óriási vastagbõrû testet, az apró szemeket, melyekben a tûzvisszfények lángoltak. Most kíméletlenek, riasztóak, gyilkosak voltak ezek a szemek.
A harcos felordított, de abban a pillanatban már el is kapta az izmos ormány, s a menekülõk után hajította szörnyû erõvel.
Tantor sorra lefejtette a feketéket Tarzanról. Jobbra-balra szórta õket. Puffanva zuhantak a földre, vonaglottak még, vagy azonnal végsõ csend és nyugalom szállt rájuk, aszerint, milyen gyorsan jött a halál.
Távolabb Mbonga már rendezte a sorokat.
Az elsõ riadalom és rettegés elmúlt, s a fõnök parancsot adott - látván az elefánt gyönyörû agyarait -, támadjanak rá elefántölõ dárdákkal. Mire odaértek, Tantor felkapta már a fejére Tarzant, megfordult, és a palánkfalon vágott nagy résen keresztül eltûnt a dzsungelben.
Az elefántvadászoknak igazuk van, mikor azt mondják: emberért elefánt ilyet nem tesz, csakhogy Tantor széniében Tarzan nem ember volt, hanem vadállat, mint õ maga - igazi társ.
Így történt, hogy Tantor, az elefánt hálával fizetett a majomembernek a segítségért, s ezzel még jobban megszilárdította azt a barátságot, mely kettõjük közt akkor alakult ki, amikor a kis barna fiú elõször lovagolt Tantor roppant hátán a holdsütötte dzsungelben, az egyenlítõi csillagok alatt.
3
Küzdelem a baluért
Tika anya lett.
Tarzan, a majomember roppantul érdeklõdött a dolog iránt, mi több, még az apánál, Taugnál is jobban.
Tarzan nagyon a szívébe zárta Tikát.
Még a küszöbön álló anyai gondok árnyéka sem homályosította el a fiatal nõsténymajom játékos jókedvét. Tika mindenestül olyan víg pajtás maradt, mint volt. Pedig ebben az életkorban a többi nõstény már rendre komoly, érett tagja Kercsak törzsének.
Tika azonban kitartott a primitív játékok s gyermeki örömük mellett. Tovább bújócskázott, fogócskázott, amit Tarzan a maga termékeny emberagyával kiötölt.
A fogócska fönn a magas fák tetején izgalmas és nagyszerû idõtöltés volt Tarzan számára.
Gyönyörûségét lelte a dologban. Persze, gyerekkorának nagy hím majmai rég felhagytak minden efféle szórakozással.
Tika mindazonáltal kész volt a játékra, egészen addig, míg elsõszülöttjének elsõ életjelei el nem vonták a figyelmét. Akkor õ is megváltozott.
Ahogy ez a fordulat nyilvánvaló lett, Tarzan, rendkívül meglepõdött, s fájdalmat is érzett.
Egy reggel azt látta, hogy Tika lent guggol egy alacsony ágon, és szõrös melléhez szorít valami rúgkapáló parányi élõlényt.
Tarzan azzal a természetes érdeklõdéssel közelített hozzájuk, amely minden élõlény sajátja, ha agya nem csak mikroszkóppal látható.
Tika most felé fordította a szemét, és a tekergõzõ lényecskét még szorosabban ölelte.
Tarzan közeledett.
Tika elhúzódott, fogait vicsorította.
Tarzan ezt végképp nem tudta mire vélni.
Sosem tapasztalta eddig, hogy játszadozásaik során Tika komolyan rávicsorított volna, legföljebb tréfásan. Hanem ez a mai nem volt az!
Tarzan barna ujjai végigszántották sûrû, fekete haját, fejét félrebillentette, úgy bámult.
Majd még egy csöppet közelebb húzódott, nyakát nyújtva, hadd látná jobban a pici valamit, amit Tika így dajkál.
Tika megint felhúzta felsõ ajkát, és fenyegetõen mordult is hozza egyet.
Tarzan óvatosan kinyújtotta egyik kezét, hogy megérintse a kicsi elevenséget, s akkor Tika borzalmas hördüléssel hirtelen nekiugrott.
Fogai belemélyedtek a majomember karjába, s mindez olyan villámsebesen történt, hogy Tarzan a meneküléssel is elkésett! Ám Tika még így is követte. Persze, a nõstény nem vállalkozhatott üldözésre, gátolta ebben kicsinye.
Tarzan kellõ távolságra megállt az egyik ágon, és leplezetlen csodálkozással bámult egykori játszótársára.
Mi történhetett, ami a kedves Tikát így megváltoztatta?
Karjában azt a parányi dolgot is úgy rejtegette, hogy Tarzan jószerivel nem is tudta megállapítani, mi az. De most, ahogy visszafordult, hogy a követést abbahagyja, elõvillant a becses valami.
Tarzan pedig, bármennyire is fájt neki az ügy, minden csalódásán át kénytelen volt megereszteni egy mosolyt. Látott õ már fiatal majomanyákat.
Majd eltelik pár nap, és Tika sem lesz ilyen gyanakvó.
Tarzan ennek ellenére sértve érezte magát, hiszen Tikának igazán nem kellett volna épp tõle félnie!
Ugyan, Tarzan a világon semmiért nem bántaná az õ baluját - balu volt a majomszó az újszülöttre.
És most, bármennyire fájt is a karja és sajgott a sértés, büszkeségét is legyõzve, valami még erõsebb vágy kerítette hatalmába, hogy közelebb menjen, s lássa Taug újszülött fiát.
Talán most mindenki csodálkozik, hogy Tarzan, a hatalmas harcos így elmenekült egy majomnõstény támadása elõl. Tétovázik, mielõtt megint a közelébe merészkedne, holott igazán könnyûszerrel kielégíthetné kíváncsiságát, az újszülöttjét féltõ nõstény ellenállását játszva legyõzhetné, de hát mégse csodálkozzék senki.
Lennénk csak majmok, tudnánk, hogy hímmajom legföljebb õrjöngésében támad nõstényre, különben csupán dédelgeti, s kivételt csak afféle rendhagyó egyedek jelentenek, amilyeneket az emberek közt is találunk néha. Ezek abban lelik torz örömüket, hogy életük párját ütlegelik mindössze azért, mert a nõ kisebb és gyengébb náluk.
Tarzan megint közeledett a fiatal anyához -, de már óvatosan, menekülésre készen.
Tika ismét õrjöngve fenyegetõzött.
Tarzan most már panaszosán tiltakozott.
- Tarzan nem akarja bántani Tika baluját: - mondta.
- Hadd nézzem meg!
- Takarodj innen! - parancsolta Tika.
- Elkotródj, vagy megöllek.
- Hadd nézzem meg!
- Takarodj! - ismételte el a nõstény.
- Itt jön Taug.
Majd õ tesz róla, hogy elkotródj.
Taug meg fog ölni téged.
Ez Taug baluja.
A háta mögül hallatszó vad hörgés Taug közeledtére figyelmeztette Tarzant, arra, hogy a hím meghallotta párjának figyelmeztetõ és fenyegetõ jelzéseit, s jön a segítségére.
Taug, akárcsak Tika, Tarzan játszótársa volt egykor, amikor a hímmajom még érzett magában pajkos kedvet.
Egyszer Tarzan meg is mentette Taug életét; hanem a majomemlékezet nem valami kiváló, s a felejtést elõsegítik a mindennél elõbbre való atyai érzelmek is.
Tarzan és Taug egyszer összemérte az erejét, és Tarzan bizonyult gyõztesnek.
Számíthatott rá, hogy erre Taug talán még emlékszik. Ám újszülöttjének védelmében talán még így is kész lesz az újabb küzdelemre.
Ocsmány, fenyegetõzõ hörgéseibõl ítélve Tarzannak nem lehetett kétsége, hogy Taug egyre inkább ilyesmire hangolódik.
De hát hangerõ ide vagy oda, Tarzan nem félt Taugtól, és a dzsungel íratlan törvénye sem kívánt olyat, hogy elmeneküljön bárki hímmel vívandó harca elõl - kivéve, ha személyes indokai vannak rá. Ám itt: akadt ilyen.
Mert Tarzan kedvelte Taugot.
Nem neheztelt rá, és emberi agya megsúgta neki, amire majomész nem jött volna rá soha -, hogy tudniillik Taug viselkedésmódja nem tartalmaz gyûlöletet.
Az ösztönök mûködnek csupán, és természetes dolog, hogy a hím védelmezni akarja sarját és élete párját.
Tarzannak esze ágában sem volt harcolni Tauggal, ám az angol õsök ivadéka a megfutamodásra sem gondolt, így aztán, amikor a hím támadott, õ csak félreszökkent könnyedén. Taug ezen felbátorodott, megpördült, és megint rohamra indult.
Talán csakugyan elfeledte múltbéli vereségét.
Vagy épp Tika közelsége tette, de a hímmajom mindenképpen gyõzni szeretett volna a félvademberrel szemben a párja szeme láttára. Minden dzsungellakó hím szívében ott él ez a roppant önzés, melynek eszköze az önmutogató, sikerhajhászó megnyilvánulás, méghozzá elsõdlegesen az ellenkezõ nem képviselõinek jelenlétében.
A majomember oldalán ott himbálózott a hosszú fûkötél - a tegnapi játékszer, a mai fegyver -, és amikor Taug másodszor is támadott, Tarzan meglendítette a veszedelmes sodralékot, átemelte a fején, "kibiztosította" a hurkot, így szökkent félre a tréfát nem ismerõ vadállat útjából.
S mielõtt a majom újra fordulhatott volna, a majomfiú fent járt már a fák legmagasabb ágai közt.
Taug most már valóban tombolt a dühtõl. Követte Tarzant.
Tika felsandított rájuk.
Nehéz lett volna megmondani, mennyire érdekli a dolog.
Taug nem volt olyan fürge mászó, mint Tarzan, így a majomember elérte a fakoronát, ahová a súlyos majom már nem merészkedett.
Lemaradt az üldözõ, s a szökevény fentrõl gúnyosan nézett le rá, fintorgott, s oly nevekkel illette, amik csak felötlöttek, az alkalomhoz illõn, termékenyebb emberagyában.
Aztán, hogy annyira feldühítette már Taugot, hogy az õrjöngõ majom szinte habzó szájjal táncolt alatta az ágon, Tarzan keze hirtelen meglendült, a kötél röppent, a hurok megnyílt, majd gyors rántás következett, melynek nyomán Taug térdre bukott. A hurok rászorult az emberszabású majom szõrös lábaira.
Taug, akinek lassabb volt a gondolkodása, késõn észlelte kínzójának a szándékát.
Menekülni próbált, de a majomember most már akkorát rántott a kötélen, hogy a kapaszkodó, rúgkapáló Taug kényszerûen elengedte az ágat, s a következõ pillanatban förtelmesen hörögve ott lógott fejjel lefelé, vagy tízméternyire a földtõl.
Tarzan odaerõsítette a kötelet egy erõs ághoz, aztán lejjebb ereszkedett egy olyan helyre, ahol Taug közelében megkapaszkodhatott.
- Taug - mondta akkor a majomnak -, olyan buta vagy te, mint Buto, az orrszarvú.
Himbálózzál itt egy kicsit, hátha valami fény gyullad abban a tompa agyadban.
Itt fogsz lógni, amíg én megyek és beszélek Tikával.
Taug tombolva fenyegetõzött, de Tarzan csak odavigyorgott rá, és könnyedén lejjebb szökkent.
Itt újra közelíteni próbált Tikához, de a válasz megint csak a régi volt: vicsorgás, fenyegetõ hörgés.
Megpróbálta kiengesztelni, baráti szándékát magyarázta, közben nyakát nyújtogatta, hadd lássa végre istenigazából Tika baluját. De a nõsténymajom hajthatatlan maradt, nem hitte el, hogy a majomember nem akarja bántani a csöppséget.
Anyaságának állapota annyira új volt még a maga számára is, hogy a józan ész alulmaradt az ösztönnel szemben.
Arra, persze rájött, hogy Tarzant nem tudja elkapni s megfenyíteni sem, így Tika inkább a menekülést választotta.
Leszökkent a földre, és keresztülvágtatott a kis tisztáson, amely körül a törzsbéli majmok pihenni vagy ennivalót keresgélni szoktak. Tarzan egyszerre lemondott arról a szándékáról, hogy közelebbrõl megszemlélhesse a balut.
A majomember csak meg akarta szeretgetni egy kicsit a parányi lényt. Puszta látványa furcsa vágyakozást ébresztett a szívében, örült volna, ha magához szoríthatja, becézgetheti a groteszk kis majomkezdeményt.
Hiszen Tikáé volt ez a balu, és Tarzan valamikor ennek a fiatal nõsténynek adta szíve legtitkosabb érzéseit.
Figyelmét most egyébként is Taug hangja kötötte le.
A majom eleddig csak fenyegetõzött, most azonban könyörgésbe csapott át.
A megfeszülõ kötél elszorította lábában az ereket, a vérkeringés akadozott. Taug szenvedett.
Körülötte, ott ült már néhány majom, érdeklõdve várták a fejleményeket.
Keresetlen "megjegyzésekkel" illették. Valamennyien érezték már Taug roppant mancsának súlyát, s állkapcsának ereje sem volt titok a számukra.
Most aztán élvezték a bosszú édes ízét.
Tika, látván, hogy Tarzan hátat fordít már a fáknak, megállt a tisztás közepén, lekuporodott, és így dédelgette tovább a baluját. Közben gyanakvó pillantásokat vetett jobbra-balra.
Amikor Tika a balu születését várta, úgy érezte, az addig csupa játék világ tömérdek ellenség titokzatos sûrûjévé alakul.
Engesztelhetetlen ellenfélnek látta például Tarzant - aki pedig nemrég a legjobb pajtásai közé tartozott!
És még a szegény öreg Mumga, aki félig vak volt, és csaknem teljesen fogatlan, s ott kaparászott férgek után egy kidõlt fa törzse alatt, õ is gonosz szellemet jelentett Tika számára, olyat, aki a csöpp balu vérét szomjúhozza.
S miközben ellenséget látott mindenütt, ott is, ahol nem volt veszély, Tika nem vett észre két vészjósló, sárgás-zöld szemet, mely egy bokorcsoport mögül, a tisztás szemközti oldaláról reá szegezõdött.
Sita, a párduc üres gyomorral lapult ott, izzó tekintetét az oly közeli, oly könnyen elérhetõ húsra szegezte. Ám a nagy hímek jelenléte némi fontolgatást is parancsolt neki.
- Ó, csak jönne egy kicsit közelebb a nõsténymajom a balujával!
Egyetlen villámgyors szökkenés oda, egy másik vissza, s el is tûnne már Sita a zsákmánnyal, mielõtt a nagy hímmajmok felocsúdhatnának.
Izmos farka aprókat rángott, alsó állkapcsa szinte leesett, kilátszott vörös nyelve és sárga fogsora.
Ám mindezt Tika nem látta, s nem vette észre a párducot a közelben falatozó vagy pihenõ majmok közül se senki.
Nem tudott Sita jelenlétérõl Tarzan sem, s gyanútlan maradt a többi majom is a fákon.
Tarzan hallotta, miféle csúf szavakkal illetik a majmok a tehetetlen Taugot - gyorsan odaszökdelt hát közéjük.
Az egyik hím egészen közel húzódott már a fogolyhoz, s azon volt, hogy mancsával meg is ragadja a himbálózót.
Feldühödött ugyanis, visszaemlékezvén az utolsó alkalomra, amikor Taug megverte, s most bosszút remélt.
S ha egyszer elkapja a tehetetlenül lógó majmot, állkapcsához is hamar odarántja.
Tarzan látta a dolgot, és megharagudott.
A tiszta küzdelem híve volt. Hanem amit ez a majom tervezett, felháborította.
S egy szoros mancs már meg is ragadta a kétségbeesett Taugot, amikor Tarzan az ágra szökkent az orvtámadó mellé, egyetlen jókora ütéssel odébb penderítette, messzire az áldozattól.
A hím állat megdöbbent, fel is dühödött. Vadul hadarta mancsával a levegõt, valami fogódzót keresve. Aztán fürge mozdulattal sikerült átszökkennie egy másik ágra, alig egy méterrel lejjebb.
Itt végre megkapaszkodhatott, gyorsan fölegyenesedett, és ugyanilyen sebesen mászott is vissza az iménti szintre, hogy bosszút álljon Tarzanon. A majomember azonban mással volt elfoglalva, és nem is akarta, hogy megzavarják.
Taugnak magyarázta ismét, milyen mérhetetlenül ostoba, alantas lény, s hogy Tarzan, a vadember mennyivel magasabb rendû Taugnál vagy akárki majomnál.
Persze hogy el akarta engedni Taugot, de csak akkor, ha a balu apja maradéktalanul meggyõzõdik önmaga alacsonyrendûségérõl.
Ám ekkor már jött a megvadult másik hím, Tarzan pedig kedves, tréfás fiúból horkantó, vadállattá alakult egyetlen pillanat alatt.
Nyakán égnek állt a "szõr", felsõ ajkát fölhúzta, harcra készen villantak elõ a fogai.
Nem várta meg, hogy a hím vesse rá magát, mert a támadó hangjában s egész megjelenésében volt valami, amitõl a majomember legyûrhetetlen ellenszenvet, valódi szembenállást érzett - s ezt nem is lett volna értelme lepleznie.
Üvöltött Tarzan, s az õ hangjában sem volt nyoma semmi emberi valónak. Így vetette magát támadójára, s egyenest a torkát célozta meg.
Szökkenésének féktelensége, testének súlya és váratlan közelsége megtántorította a hímet. Hiába próbált kapaszkodót keresni, hanyatt bukott a fa leveles ágai között.
Vagy öt métert zuhantak így összekapaszkodva, Tarzan fogai a, majom torkába mélyedtek. Akkor egy erõs ág felfogta esésüket.
A hím a hátával esett a kemény akadályra. Egy pillanatig lógott még mellkasán továbbra is a majomemberrel, majd átbillent az ágon, lezuhant a földre.
Tarzan érezte, ahogy alatta az idegen test hirtelen teljesen elernyed, ahogy összeütközik a fa ágával. Mikor az ellenfél átfordult, s így hullt tovább a föld felé, egyik kezével kinyúlt, elkapott egy másik ágat, hogy megõrizze egyensúlyát, s ne kövesse a majom testet, mely érett gyümölcsként hullt a fa tövébe.
Tarzan éppen csak lepillantott a mélybe, néhai ellenfelére – majd kihúzta magát, nagy mellkasát teleszívta levegõvel, öklével meg is döngette, s közben a gyõztes hímek hátborzongató ordítását hallatta.
Még Sita, a párduc is kényelmetlenül mocorgott, ahogy ugráshoz készülõdve a bokrok mögött meghallotta a roppant diadalüvöltést, melytõl visszhangot vert a dzsungel.
Jobbra-balra pislogott - ideges volt, mint aki a menekülés útját szeretné biztosítani.
- Én vagyok Tarzan a majomember - bömbölte. - Nagy vadász, hatalmas harcos!
Senki nem olyan hatalmas a dzsungelben, mint Tarzan.
Akkor elindult visszafelé Taughoz.
Tika azt figyelte, mi történik a fán.
Még a drága-drága balut is letette a lágy tapintású fûre, s egy kicsit közelebb húzódott, hadd lássa jobban, hogyan is zajlanak odafönn az események.
Szíve legmélyén még mindig élt benne valami "nagy érzés" a sima bõrû Tarzan iránt?
Vad mellkasát feszítettedé büszkeség a gyõzelem láttán?
Ezt csak Tika mondhatta volna meg, õ maga.
Sita, a párduc látta, hogy a nõsténymajom magára hagyta kicsinyét a fûben.
Lebbentett egyet megint a farkával, mintha ez a fenyegetõ mozdulat, amit ott lapulva megengedhetett magának, visszahozná ismét megcsappant bátorságát.
A gyõztes majomember diadalordítása megreszkettette az idegeit.
Pár perc kell még ahhoz, hogy a nagy emberszabású majmok szeme láttára támadásra vállalkozzék.
Tarzan meg, miközben a párduc erõt gyûjtött, odaért Taughoz, egy kicsit följebb mászott, oda, ahol a fûkötelet a fához erõsítette. Kioldozta, és hozzálátott, hogy óvatosan leengedje a fogoly hímet, míg meg tud kapaszkodni egy ágban.
Taug hamar biztonságba helyezkedett, és lerázta magáról a hurkot.
Szívét düh töltötte el, s nem volt hely ott semmi hálának a majomember iránt.
Csak arra volt hajlandó emlékezni, hogy Tarzan ezt a gyötrelmes és megalázó "függõséget" hozta rá!
Viszont a lábai túlságosan zsibbadtak voltak még a bosszúhoz, agya tompán zúgott - így hát a megtorlást késõbbre halasztotta.
Tarzan feltekerte kötelét, miközben tovább oktatta Taugot, hogy milyen gyenge legény is, és erejét, eszét tekintve mily messze marad a majomembertõl.
Tika tovább közelített a fa alatt, s egyre fölfelé sandított.
Sita kúszva lopakodott elõre, hasa szinte a földhöz tapadt.
Még egy pillanat, s maga mögött hagyja a bozótot, és akkor... szökkenhet, megragadhatja a zsákmányt, eltûnhet, amerrõl jött, és Tika balujának egy alig valamicske élet után mindörökre vége.
Abban a másodpercben Tarzan felpillantott. Végignézett a tisztáson.
Derûs incselkedõ kedve, a büszkélkedés, a nagy feszítés egyszerre odalett.
Helyette zajtalanul és villámsebesen a föld felé szökkent.
Tika látta, hogy közeleg, s azt hitte, támadásának célja õ vagy a balu lesz. Felborzolta a szõrét, és felkészült a harcra.
De Tarzan csak elhúzott mellette, s Tika, ahogy szemével követte útját, megértette, mi volt az oka a váratlan elhatározásnak, s hogy a tisztáson hová igyekszik a majomfiú.
Most már jól látszott Sita, a párduc, ahogy lopakszik a balu felé, aki oly parányian, izegve-mozogva, védtelenül hevert a selymes fûben.
Tika éles hangon felrikkantott, s ez a rémület a kétségbeesett figyelmeztetés jele volt. Így száguldott Tarzan nyomában.
A párduc látta, hogy a majomember jön.
És a tekintete egyre a majomcsecsemõre szegezõdött. Biztosra vette, hogy ellenfele azért érkezik ilyen szélsebesen, mert meg akarja fosztani õt zsákmányától.
Dühös horkantással támadásba lendült.
Taug, meghallván Tika rémült kiáltását, nehézkesen leereszkedett a fáról, hogy segítségére siessen.
Morogva és horkantva pár hímmajom közelebb húzódott a tisztáshoz. Hanem õk mind sokkal messzebb voltak a balutól, mint a párduc és Tarzan. Így történt, hogy Sita és a majomember egyszerre érkezett Tika balujához. Megálltak mindketten, egyikük az egyik, másikuk a másik oldalon, fogukat vicsorgatták egymásra a parányi lény feje felett.
Sita félt lecsapni a balura, mert akkor támadási felületet kínál Tarzannak. Tarzan ugyanilyen okból nem merte elkapni a párduc orra elõl az eleven zsákmányt, jóllehet odahajolt már - de mégsem, mert akkor a vadállat lecsapott volna rá.
Álltak tehát, s közben Tika jött a tisztáson át. A párducot közelítve egyre lassabban haladt, mert még anyai szeretete sem tudta legyõzni a természetes ellenséggel szemben érzett ösztönös félelmét.
Mögötte pedig, óvatosan néha meg-megállva, de igen zajosan, Taug közeledett. Követték õt a hímek, vadul horkantgatva, hátborzongatóan fenyegetõ hangokat hallatva.
Sita sárgás-zöld szeme borzadályosan meredt Tarzanra, mögötte meg a Kercsak törzs többi majmára.
Az elõvigyázatosság ösztöne azt parancsolta volna neki, hogy forduljon meg, meneküljön, de az éhség, s az a körülmény, hogy a csábító falat ott van az orra elõtt, ily közel, maradásra bírta.
Egyik mancsával Tika baluja felé nyúlt, és abban a pillanatban, vad torokhangot hallatva, már rá is támadt.
A párduc aztán fölemelkedett, hogy szembeszálljon a majomemberrel.
És már lendült is az egyik mancsa. Iszonyú erejû ütés repítette volna le Tarzan fejét - ha eltalálja. De nem találta el, mert Tarzan lebukott, és így még közelebb került Sitához. Erõs kezében ott volt már a hosszú kés, halott apja kése - apjáé, akit soha nem is ismert.
A párduc egyszeriben megfeledkezett a baluról.
Most már csak arra gondolt, hogyan tépi majd csíkokra támadója húsát, s hogy hosszú sárga fogait mindjárt belemélyesztheti a majomember sima, lágy irhájába. Hanem Tarzannak nem ez volt az elsõ harca a dzsungel karmos ragadozóival.
Megvívott õ már roppant mancsú ellenfelekkel, és mindannyiszor sértetlenül hagyhatta el a porondot.
Persze, tisztában volt a kockázattal is, de a majomember, aki annyi szenvedésen és halálon edzõdött, nem riadt vissza semmi efféle fenyegetéstõl - mert egyikkel szemben sem élt benne félelem.
És Tarzan, hogy Sita ütése elõl kitért, a következõ pillanatban már ott is volt a vadállat mögött, rávetette magát az izmos hátra, fogait Sita nyakába vájta, egyik kezének ujjai a torokszõrzetet ragadták meg, másik keze pedig Sitába mélyesztette a kést, bele az oldalába.
A párduc hengergõzni kezdett a füvön, gurult ide-oda, közben iszonyúan hörgött és üvöltött. Mancsával tépte, amit ért, fogával harapott, s próbálta legalább annyira lerázni magáról ellenfelét, hogy a majomember testének bármelyik része mancsközeibe, fogközeibe kerüljön.
Ahogy Tarzan így összecsapott a párduccal, Tika már rohant is a baluhoz, felkapta, magához szorította.
És most fent ült vele egy magas ágon, kívül minden veszélyen, s dajkálta a szõrös apróságot. Közben vad, összeszûkült kis szeme a tisztáson birkózó ellenfeleket figyelte, és dúlt hangon biztatta Taugot meg a többi hímet, avatkozzanak közbe.
Fel is piszkálta õket, s a hímek közeledtek, megkettõzvén harci kiáltásaikat. De Sita annyira belemerült már a küzdelembe, hogy nem is hallotta õket.
És végre egy pillanatra le tudta rázni magáról a majomembert, úgy, hogy Tarzan odapenderült a rettenetes karmok elé. A párducnak egy másodperc elég volt, hogy mielõtt ellenfele ismét visszanyerhetné az egyensúlyát s védekezhetne, egyik hátsó lábával csípõtõl térdig hatalmas, hasított sebet ejtsen rajta.
A vér látványa és szaga, ezé a véré: talán ez hatott a küzdõket körülvevõ majmokra végérvényesen. Lényegében mégis Taugon múlt, ami történt.
Õ, aki az imént még csak bosszúvágyat érzett a majomember iránt, most valamennyi törzsbeli társa közül a legközelebb állt a küzdõkhöz. Vörös karimájú, gonosz kis szemével pislogott rájuk.
Vajon mi ment végbe vad agyában?
Kárörömet érzett, hogy kínzóját ily nagyon nem irigylésre méltó állapotban láthatta?
Arra vágyott, hogy Sita hatalmas tépõfogai belemélyedjenek a majomember torkába?
Vagy érzékelte, micsoda önzetlen bátorsággal avatkozott közbe Tarzan, valóban a maga életét kockáztatva Tika balujáért, Taug kis kölykéért?
Csak az ember tulajdonsága lenne a hála, vagy az alacsonyabb rendû fajokban is ott él olykor?
Azzal, hogy Tarzan kiontott vérét látta, Taug számára ezek a kérdések elintézõdtek.
Nagy testének teljes súlyával ugrott: borzalmas ordítással vetette magát Sitára.
Hosszú tépõfogai belemélyedtek a fehér torokba.
Erõs karjai pedig megragadták és tépték a puha szõrt, hogy a végén a dzsungelt járó könnyû szél is azt repítette!
És Taug példáját követve, a többi hím is támadásba lendült. Elborították Sitát öldöklõ mancsokkal, fogakkal, s a dzsungelben szerte visszhangzott a majmok csapatának megannyi harci kiáltása.
Ó! Micsoda látvány volt, lelkesítõ! - ahogy ezek a primitív majmok a nagy, fehér majomemberrel vállvetve küzdöttek õsi ellenségükkel, a párduccal.
Õrjöngõ izgalommal nézte Tika a tisztás eseményeit, szinte táncolt az ágon, mely hatalmasakat lengett nagy súlya alatt. Ezzel biztatta a nagy hímeket, miközben Thaka, Mumga és Kamma, meg Kercsak törzsének többi nõsténye is éles sikongatásokkal, rikkantásokkal járult hozzá a dzsungelt betöltõ pokoli hangzavarhoz.
És Sita küzdött az életéért. Harapták és harapott, tépték és tépett õ is, épp csak igazi esélye nem volt már.
Még Numa, az oroszlán is habozott volna Kercsak népének ennyi hímjével szembeszállni, mi több, félmérföldnyire onnét, hallván a küzdelem zaját, a vadállatok királya nyugtalanul riadt fel déli szendergésébõl, s egy kicsit mélyebbre vette be magát az õsvadonba.
Akkor hirtelen Sita megszaggatott, vérzõ teste felhagyott a hõsies küzdelemmel.
Rángatózva megmerevedett, végvonaglással kinyúlt, és nem mozdult többé. De a hímmajmok folytatták mûvüket, addig tépték a szépséges prémet, míg csak rongyolt foszlányok maradtak belõle.
Végül is csupán a puszta fizikai fáradtság miatt hagyták abba a dolgot. A véres testek kavargásából kiemelkedett egy kármin színû óriás, oly szálegyenesen, mint egy odadöfött nyílvesszõ.
Egyik lábát rátette a párduc holttetemére, vérfoltos arcát az egyenlítõi ég kékjébe emelte és elbõdült: a gyõztes hímmajmok diadalordítását hallatta.
És Kercsak törzsének tagjai sorra követték példáját.
A nõstények is lejöttek biztonságos ágaikról, és püfölték, gyalázták Sita tetemét.
A fiatal majmok pedig eljátszották, hogyan is folyt a "nagyok" küzdelme.
Tika egészen közel volt most már Tarzanhoz.
A majomember megfordult, nézte a kis balut, ahogy anyja szõrös melléhez simul, és kinyújtotta érte a kezét, bár arra számított, hogy Tika fogai nyomban villannak, s a nõstény majom ráveti magát. Nem ez történt. Tika Tarzan karjába tette a balut, õ maga még közelebb húzódott, és megnyalintotta a borzalmas sebekét.
Akkor Taug, aki pár karcolással úszta meg az egészet, szintén odament. Lekuporodott Tarzan mellé, így figyelte, ahogy a majomember a kis baluval játszik, õ is odahajolt, segített Tikának a sebtisztogatásban, gyógyítgatásban.
4
Tarzan istene
A könyvek között, melyeket a kis ház rejtett a szárazföldbe benyúló kikötõöbölben, halott apjának kötetei közt a majomember sok mindent talált, ami igazi fejtörést okozott ifjú értelmének.
Sok munkával és végtelen türelemmel a majomember rájött, mi is az értelme az apró fekete bogaraknak, melyek a nyomtatott lapokon "futnak".
Megértette, hogy abban a tömérdek kombinációban, ahogy ott elõjönnek, némán beszélnek, különös nyelven szólnak, csudálatos dolgokról mesélnek. A kis majomfiú nem is érthetett meg mindent maradéktalanul, ám a kíváncsiságát fölkeltették, képzeletét ösztönözték, lelkét további tudást szomjazó végtelen vággyal töltötték el.
Volt ott egy szótár, amely az információk csodálatos tárházának bizonyult, amikor Tarzan, sokéves fáradhatatlan igyekezettel, megfejtette céljának rejtelmét s használatának módját.
Megtanulta, hogyan lehet afféle vadászjátékot ûzni a szótárral, pontosabban, benne - követvén valamely új gondolat nyomát a sok-sok meghatározás rengetegén át, mert minden újabb szó efféle kutatást igényelt tõle.
Vadászat volt ez a szó szoros értelmében, mintha a dzsungelben a zsákmányt követte volna. És a majomember legyõzhetetlen vadásznak bizonyult mindig.
Voltak, persze, olyan szavak, amelyek a többinél sokkal jobban fölkeltették a kíváncsiságát, olyanok, melyek - ki tudja pontosan, mely okból - a képzeletét nagyon izgatták.
Itt volt például egy, amelyiknek eléggé bonyolult dolog volt felfogni az értelmét.
A szó úgy hangzott, hogy Isten.
Tarzan eleinte annak a körülménynek tulajdonította ezt a nehézséget, hogy a szó igen rövid s hogy nagyobb I-bogár kezdi, mint a többi hasonlót - ezek voltak Tarzannak a hím bogarak, a nagy betûk; míg a kicsik a nõstények.
Még valami fölkeltette a figyelmét: hogy e szó mögött még jó pár hím bogárral kezdõdõ szó szolgáltatta az értelmezést. Legfõbb Urunk, a Mindenség Teremtõje vagy Gondviselõje.
Roppant fontos ügy lehet ez a szó, tehát a végére kell járnia, s így is tett, jóllehet több hónapos tanulmányozás után is bámulatba ejtette, további gondolkodásra kényszerítette.
Tény, hogy Tarzan nem sajnálta az idõt, amit ezekre a különös vadászkalandokra kellett fordítania a tudás rezervátumaiban. Mindegyik szó és valamennyi meghatározás újabb érdekes helyekre vezette. Új világokba, ahol az idõk múltán egyre gyakrabban találkozott régi, ismerõs arcokkal.
És mindig hozzáadhatott valamit tudásának készletéhez.
Ám az Isten szó jelentésével kapcsolatban mindegyre kételyei maradtak.
Egyszer úgy gondolta, hogy végre megvan, rájött, hogy Isten valami hatalmas törzsfõnök, minden Mangani királya.
Persze ebben nem volt egészen biztos, hiszen az azt jelentené, hogy Isten hatalmasabb, mint Tarzan. Ezt pedig a majomember, aki nem ismert el önmagával egyenrangúnak senkit a dzsungelben, logikus módon nem és nem hihette.
De a házban lelt könyvek egyike sem tartalmazott képet vagy ábrát Istenrõl. Tarzan így is számos bizonyítékát lelte, hogy helyesen hiszi: Isten valami roppant nagy, teljhatalmú egyén.
Látott képeket olyan helyekrõl, ahol Istent imádták, de magáról Istenrõl semmiféle ábrázolást nem kínáltak a könyvek.
Végül Tarzan azon kezdett töprengeni, hogy vajon ez az Isten nem merõben más formájú-e, mint õ, s úgy határozott, hogy keresésére indul.
Úgy kezdte a dolgot, hogy megkérdezte Mumgát, aki nagyon öreg volt már, és sok furcsaságot látott hosszú élete során. De hát Mumga, minthogy majom volt, csak a közönséges dolgok felidézésének képességével tündökölhetett.
Az az idõ, amikor Gunto ehetõ bogárnak hitt egy fullánkos rovart, sokkal nagyobb benyomást tett rá, mint Isten nagyságának megannyi értelmezése, melyeket végighallgatott, és amelyek közül, mondani sem kell, egyet se értett.
Numgo, aki véletlenül meghallotta Tarzan kérdéseit, igencsak lassan jutott el az elmélyült bolhavadászástól addig az elméletig, mely szerint az erõ, amelyik a villámlást, az esõt és a mennydörgést irányítja, Goro tulajdona, a holdé.
Azt mondta, azért tudja ezt, mert a Dum-Dum mindig Goro fényében táncolt.
Ez az érvelés, bármennyire kielégítõ volt is Numgo és Mumga számára, valahogy mégsem gyõzte meg egészen Tarzant.
Így is alapul szolgált a további kutatás számára, új irányba indította el õt.
A holdat fogja tehát faggatni.
Aznap este Tarzan felmászott a legmagasabb dzsungel-faóriás hegyébe.
Telihold volt, ragyogott a nagy, dicsõ fényû, egyenlítõi égitest.
A majomember ott ült egyenes derékkal a vékony ágon, és bronzszínû arcát az ezüstös korong felé emelte.
Hogy így felkapaszkodott oda, ahol valóban a legeslegközelebb lehet a holdhoz, tapasztalnia kellett, Goro innét ugyanolyan messze van, mint ahogy lentrõl, a fák tövébõl látszik.
Úgy gondolta, Goro ezzel is ki akarja játszani õt.
- Gyere, Goro! - kiáltotta. - Tarzan nem akar téged bántani!
- De a hold mindegyre tartotta a távolságot.
- Mondd meg nekem - folytatta a dzsungel fia -, ha te vagy a nagykirály, aki Arát, a villámot küldi, aki a nagy zajt és a hatalmas szeleket kelti, aki roppant víztömegeket zúdít le a dzsungel népére, ha a napok sötétek, és hideg van.
Mondd meg nekem, Goro, te vagy-e Isten?!
A dzsungel fia nem így ejtette Isten nevét, ahogy bármelyikünk, hiszen Tarzan nem is sejtette õseinek kiejtési módját, azaz angol nyelvét, õ mindegyik kis bogárra valami egyénit talált ki, saját ejtési módja volt az ábécé minden betûjére.
A majmoktól eltérõen, õt nem elégítette ki, hogy csupán afféle képmás éljen az agyában a látott dolgokról. Igényelte, hogy leírása is legyen valamennyinek.
Amikor olvasott, értelmével a szavakat egészükben ragadta meg. De ha ki is ejtette ezeket a szavakat, melyeket apja könyveibõl tanult, betûrõl betûre haladt, s a hangalak sorban olyan volt, ahogy õ egy-egy kis bogarat "elnevezett". Általában a nemet,- hímnem, nõnem - is elmondta a bogár hangalakja elõtt.
Ekképpen igen impozáns hangzású szó volt az, amit Tarzan az "Isten"-bõl gyártott.
A majmoknál a hímnemû névelõ így hangzik: bu. A nõnemû névelõ meg így, hogy: mu. Az i Tarzannak "la" volt, a s úgy hangzott, hogy "tu", a t volt a "mo", az e a "go", a n betû pedig "hu".
Tehát az Isten szót így ejtette: "Bulamutumu-momugomuhu". Azaz: hím-i-nöstény-s-nõstényt-nõstény-e-nõstény-n.
Hasonlóképpen egészen csodálatos ejtése volt nála a saját nevének is.
"Tarzan" - két majomszóból állt össze ez a név, az egyik a tar, a másik a zan, s amaz azt jelenti, "fehér", emez, hogy "bõr".
Mostohaanyja, Kala, a nagy nõstény adta neki ezt a nevet.
Amikor Tarzan elõször tette át a nevét saját népének nyelvére, még sem a fehér, sem a bõr szóra nem bukkant rá a szótárban. Látta viszont az ábécéskönyvben egy kis fehér fiú képmását, ezért aztán így írta a nevét: bumude-mutomuro, azaz hím-fiú.
De hát fárasztó lenne szóról szóra így végigkövetnünk Tarzan kis rendszerét, sorolni a betûk "egyedi" hangalakját, kirakosgatni a sok hímnemû és nõnemû majomnévelõt.
Elégedjünk meg annyival, hogy ilyen sajátos utat járt ez a "vadászat", s ne térjünk le a magunk "ösvényérõl".
Ott tartottunk, hogy Tarzan ekképp szónokolt a holdhoz, s amikor Goro nem válaszolt, a dzsungel fia komolyan megharagudott.
Kihúzta magát, nagy mellkasa kidomborult, fogait villogtatta, s az égitestnek egyenesen a képébe mondta a nagy majomsértéseket.
- Nem vagy te Bulamutumumomugomuhu! - kiáltotta.
- Nem vagy te a dzsungelnép királya.
Nem vagy te olyan nagy, mint Tarzan, hatalmas harcos, nagy vadász.
Senki se olyan nagy, mint Tarzan.
Ha létezik Bulamutumumomugomuhu, Tarzan megöli.
Gyere le, Goro, te gyalázatos gyáva, és harcolj meg Tarzannal.
Tarzan meg fog téged ölni!
Én vagyok Tarzan, a nagy ölõ.
Hanem a hold nem törõdött a dzsungelfiú hetvenkedéseivel, s ahogy egy felhõ jött az égen, el is rejtette mögé az arcát. Tarzan meg azt gondolta, hogy Goro csakugyan megijedt tõle, azért rejtõzik el. Lekúszott hát a fáról, ment, s felköltötte Numgót, hogy elmesélje neki, milyen nagy is Tarzan - hogyan ijesztette el Gorót az égboltról, hogyan félemlítette meg ezt a bujkálót.
Tarzan hímnemûnek mondta a holdat, a majmok népe ugyanis mindent, ami nagy, vagy ami tiszteletet kelt, hímnemûnek tart.
Numgóra nem tettek nagy hatást ezek a szavak, de hát álmos volt, így aztán csak azt felelte, jól van, de még jobban teszi Tarzan, ha õ is lefekszik aludni, és nem zavarja az idõsebbeket.
- De hát hol fogom megtalálni akkor én Istent? - makacskodott Tarzan.
-Te nagyon öreg vagy, ha van olyan, hogy Isten, akkor neked látnod kellett Õt.
Milyen a külseje?
Hol élõ?
- Én vagyok Isten - felelte Numgo. - Én magam.
Te pedig menj és feküdjél le, és ne zavarjál!
Tarzan elnézte Numgót pár percig, formás feje egy kicsit becsusszant a két válla közé, szögletes álla elõreszökkent, rövid alsó ajka hátrahúzódott, s elõvillantotta fehér fogsorát.
Akkor halk hördüléssel a majomra hajolt, fogait belevágta a szõrös vállba, erõs ujjaival megragadta a vastag nyakat.
Kétszer is rázott egy jót az öreg majmon, akkor elengedte.
- Isten vagy? - kérdezte.
- Nem - felelte Numgo.
- Csak egy szegény, öreg majom vagyok.
És hagyjál békén, légy szíves.
Eriggy, kérdezd meg a Gomanganikat, hol lakik az Isten.
Õk szõrtelenek, mint te, és nagyon bölcsek.
Õk majd tudni fogják.
Tarzan elengedte Numgót, elfordult.
Hogy a feketék tanácsáért folyamodjon, érdekes gondolat volt a számára. Kihívás, hiszen Mbonga fõnök népével az õ viszonya minden volt, csak baráti nem. De éppen ezért lesz izgalmas egy kis kémkedés, hátha kideríti, miféle kapcsolatban állnak az õ gyûlölt ellenségei az Istennel.
Így történt, hogy Tarzan elindult a fákon át a feketék faluja felé, és izgatottan várta, miként fogja földeríteni a Legfõbb Lényt, minden dolgok Teremtõjét.
S ahogy haladt arrafelé, gondolatban ellenõrizte fegyverzetét - rendben van-e minden: a vadászkés... a nyílvesszõk... íján a remek új húr, s magával vitte még azt a hajítódárdát is, amely egykor Mbonga egyik harcosának büszkesége volt.
Tarzant nem fogja készületlenül érni, ugyanis a találkozás Istennel.
Sose tudhatjuk, a fûkötél, a mérgezett hegyû nyíl, vagy éppen a hajítódárda-e a leghatásosabb fegyver egy ismeretlen ellenséggel szemben.
A majomember komoly önbizalommal haladt célja felé - ha Istennek harcolni lesz kedve, tessék, a majomember áll elébe, és nincs kétsége a küzdelem kimenetelérõl.
Persze, inkább kérdéseket szeretett volna föltenni neki, a Mindenség Teremtõjének. Bízott abban, hogy ez az Isten nem lesz valami különösebben harcos alkat. Élettapasztalata és a vadállati életmód megannyi fordulata arra tanította, hogyha már egy lény rendelkezik a támadás és a védekezés eszközeivel, számítani kell rá, hogy kiprovokál valamit, ha éppen olyan a hangulata.
Besötétedett, mire Tarzan Mbonga falujához ért.
Csöndesen, akár az éji árnyak, úgy kereste meg jól bevált, védett helyét a nagy fán, mely benyúlt a palánk fölé.
Alatta, a falu utcáján, férfiakat és nõket látott.
A férfiak ocsmányul ki voltak pingálva - még a szokásosnál is ocsmányabbul.
Közöttük ott mozgott egy furcsa, groteszk alak - magas figura, ember módra két lábon járt, és mégis bivaly feje volt.
Hátul farok verdeste a bokáját, és az egyik kezében zebrafarkat, a másikban egy kis köteg nyílvesszõt szorongatott.
Tarzant felvillanyozta a látvány.
Van ilyen véletlen? Hogy idejön, és azon nyomban alkalma van látni Istent?
Mert az biztos, hogy ez a lény nem ember, de nem is vadállat, hát akkor mi egyéb lehetne, mint a Mindenség Terem tõje!
A majomember figyelte a fura lény minden mozdulatát.
Látta, ahogy közeledtére a fekete férfiak és nõk rendre meghátrálnak, mintha titokzatos erejének hatása alatt állnának valamennyien.
Tarzan akkor észrevette, hogy az istenség beszél, s mindenki csöndben hallgatja szavait.
Tarzan biztosra vette, hogy senki más, csak Isten kelthet ilyen tiszteletet a Gomangani-szívekben, némíthatja el õket, a nagy fecsegõket, nyíl és dárda nélkül.
A dzsungel fia megvetéssel nézte a feketéket, fõleg a fecsegõ természetük miatt.
A kis majmok örökké cseverésztek, el is futottak az ellenség elõl.
Kercsak törzsének nagy, öreg hímjei szinte sosem beszéltek, de a legkisebb kihívásra is harcosan válaszoltak.
Numa, az oroszlán a beszéd képességét egyáltalán nem birtokolta, mégis, a dzsungel valamennyi lakója közül õ küzdött, harcolt a legtöbbet.
Tarzan furcsa dolgok tanúja lett ezen az éjszakán. Nem is értett semmit az egészbõl, s talán mert valóban oly különös volt, amit látott, azért hitte, hogy azzal az Istennel függ össze, akit õ nem fog fel egészen.
Látta, ahogy az ifjak megkapják elsõ harci dárdáikat valami egészen különleges ceremónia kíséretében. A groteszk varázsló-szerûség értette a módját, hogyan legyen az esemény tiszteletet parancsoló, már-már hátborzongató.
Tarzan roppant érdeklõdéssel figyelte, ahogy három fekete kart egymásután felhasítanak. Vér csorog belõlük, s a vért összevegyítik Mbonga, a törzsfõ vérével. Ez volt a vérszövetség, a nagy testvériség rítusa.
Látta, ahogy a zebrafarok belemerül egy vízzel teli üstbe, amely fölött a varázsló bûvös táncot lejtett, titkos igéket ejtett. Sõt, azt is végignézhette a majomfiú, ahogy a három újonc mellére és arcára odafröcsköli a csodatévõ folyadékot.
Ha a dzsungel fia tudta volna, mi a célja ennek az aktusnak: nevezetesen, hogy a harcos sebezhetetlen legyen, félelmet ellenséggel szemben soha ne ismerjen, bátor legyen minden veszélyben, hát biztosan leszökken a falu utcájába, hogy megszerezze a zebrafarkat, s merítsen magának egy jó adag varázsvizet az üstbõl.
De hát nem tudta, és így csak csodálkozott, s nem is csupán azon, amit látott, hanem azon a furcsa érzésen is, mely a mezítelen gerincén végigfutkosott. Semmi kétség, ugyanaz a hipnotikus erõ hatott rá, amelytõl a fekete szemlélõk is feszült áhítatba, már-már a hisztérikus kitörések szélére sodródtak.
Tarzan minél tovább figyelte a dolgot, annál inkább meggyõzõdött róla: Istent látja, így, ezzel a meggyõzõdéssel együtt járt az istenség szó meghatározódása is.
Mert Tarzan számára a gondolkodás azonos volt a cselekvéssel.
Mbonga emberei már a hisztérikus izgalom csúcsán jártak.
Nem sok kellet hozzá, hogy kitörjön az a roppant idegfeszültség, amit a varázsló terrorizáló bûvölete halmozott fel bennük.
Váratlanul, nagy hangon, oroszlán bõdült egészen közel a palánkhoz.
A feketék idegesen összerezzentek, el is némultak, és nagy csöndben várták a túlságosan is ismerõs, mindig rémületet keltõ hang ismétlõdését.
Még a varázsló is leállt bûvtáncának egyik bonyolult mozdulatával, és látszott rajta, hogy ravasz agya azt forgatja, miképp használhatná ki a legcélszerûbben a nézõközönség pillanatnyi állapotát s a kényszerszünetet.
Az este már eddig is szép hasznot hozott neki.
Három kecskét kap a három ifjú harcossá avatásáért, és még egyéb ajándékokat is. Szemes takarmány, gyöngyök, meg egy jókora darab értékes rézhuzal volt a jutalma az elbûvölt rémületbe ejtett közönség részérõl.
Numa bõdülése még ott visszhangzott a feszült idegekben, amikor egy nõ éles, átható nevetése megtörte a falu csendjét.
Tarzan ezt a pillanatot tartotta alkalmasnak, hogy leszökkenjen a fáról a falu utcájára.
Rettenet nélkül állt ott, életre-halálra ellenségei között. Egy jó fejjel magasabb volt, mint Mbonga sok harcosa, testtartása egyenesebb, mint legegyenesebb nyílvesszejük, izmai akár Numáé, az oroszláné.
Tarzan egy pillanatig ott állt, s a varázslóra meredt.
Közben minden szem reá szegezõdött, de senki se moccant. Rémület béklyózta õket. De ez a bûvölet megtört egy másodperc múlva, amikor a majomember, fejét elõreszegezve, elindult egyenesen a bivalyfejû alak felé.
Ezt már nem bírták a feketék idegei.
A furcsa, fehér dzsungelisten hónapok óta elemi rettegést jelentett a számukra.
Nyilaikat ellopta a falu közepérõl, harcosaikat rejtelmes módon eltüntette a dzsungel ösvényeirõl, hogy azután holttestüket éj idején - ki tudja, mi módon - az égbõl hajítsa vissza a faluba.
Néhányan már látták õt korábban is, s az õ "személyleírásuk" alapján azonosította most az egész falu Tarzant, mint tömérdek bajuk forrását.
Bármi más alkalommal a harcosok bizonyára rátámadtak volna, de most éjszaka volt, ráadásul az éjek éje, s olyannyira úrrá lett rajtuk a varázsló hátborzongató bûvereje, hogy a rémülettõl megbénultak.
Egy emberként menekültek hát kunyhóikba vissza, ahogy Tarzan nekilódult.
Egy pillanat, s csak és kizárólag a varázsló maradt a színen, õ akarta tartani a frontot, mint akit megbabonáz saját sarlatánságába vetett "õszinte" hite. Így nézett szembe az új démonnal, aki mintha azzal fenyegette volna; hogy õsi és jövedelmezõ foglalkozását amúgy alapjaiban rendíti meg.
- Te vagy Isten? - kérdezte Tarzan.
A varázslónak fogalma sem volt a majomember szavainak értelmérõl, szökkent hát egyet, járt pár lépésnyi táncot, magasan megpördült a levegõben, szétterpesztett lábbal földet ért, és fejét a dzsungel fia felé szögezte, így maradt egy másodpercig, majd elkiáltotta magát: - Búú! -, nyilvánvalóan azzal a szándékkal, hogy elijeszti vele Tarzant. Kísérlete azonban semmi eredménnyel nem járt.
Tarzan nem állt meg.
Ha õ egyszer elhatározta, hogy fényt derít Isten kilétére és mibenlétére, a világon semmi többé föl nem tartóztathatja e szándékában.
A varázsló látta, hogy eddigi figurái nem hatnak a látogatóra, valami más "medicinát" akart segítségül hívni.
Ráköpött a zebrafarokra, melyet még mindig a kezében szorongatott. A nyilakkal köröket írt le körülötte. Közben óvatosan hátrált Tarzantól, s bizalmasan sutyorogva beszélt a zebrafarokhoz.
Ilyen esetben a medicina legyen gyorsan ható orvosság, hiszen ez a lény is, démon vagy istenség, de igen sebesen csökkentette a kettejük közti távolságot.
A körök ezért szûkültek és gyorsultak, s amikor velük is megvolt, a varázsló újabb pózt öltött. Mint aki végképp tiszteletadásra szólítaná fel az avatatlan közeledõt, a zebra farkával képzeletbeli vonalat húzott önmaga s Tarzan köré.
- Ezen a vonalon át nem jöhetsz te - kiáltotta -, mert az én medicinám erõs orvosság, halálos hatású.
Állj! Vagy holtan rogysz össze ott helyben, nyomban!
Anyám voodoo volt, apám kígyó. Én magam oroszlánszíveket és párducbeleket eszem, csecsemõkbõl áll a reggelim, és a dzsungel démonjai mind a rabszolgáim.
Én vagyok a leghatalmasabb varázsló a világon. Nem félek semmitõl, mert nincs halálom.
Én... De nem jutott tovább a szónoklatával, helyette sarkon fordult, s futásnak eredt. A majomember ugyanis rettenthetetlenül átlépte a képzeletbeli vonalat, és még mindig élt.
Tarzan, ahogy a varázslót megfutamodni látta, csaknem elvesztette az önuralmát.
Hát ez nem Istenhez méltó viselkedés, gondolta. Legalábbis sehogyan sem illett össze azzal az elképzeléssel, amit Tarzan e bizonyos Istenrõl kialakított magában.
- Gyere vissza! - kiáltott utána.
- Gyere vissza, Isten, én téged nem bántalak!
- De a varázsló akkor már fejvesztve menekült. Átugrált a fõzõfazekakon, a kis tüzek zsarátnokhalmain a falubeliek kunyhói elõtt.
A sajátjához igyekezett. Õvarázslóságát addig nem ismert rémület serkentette tõle szokatlan fürgeségre. Mindez hiábavaló volt, mert a majomember úgy vetette utána magát, mint Bara, a fürge õz.
A varázsló kunyhójának a bejáratánál érezhette, hogy nem segít a varázslat. Utolérte, mint a végzet, egy súlyos kéz, és a vállára nehezedett, visszarántotta.
De a bivalyfejet is kibillentette a helyébõl, az "álarc" lehullt, s ott állt egy közönséges meztelen ember, s Tarzan azt látta, hogy ez a merõben mindennapi lény a kunyhó sötét zugában keres menedéket.
Hát errõl hitte õ, hogy az Isten!
Tarzan ajka dühösen megrendült, ahogy a kunyhóba szökkent a varázsló nyomában.
Meg is találta a nyomorúságos alakot, ott kuporgott a legtávolabbi sarokban. A majomember világosabb helyre, az éji holdsütésbe vonszolta.
A varázsló foggal-körömmel védekezett, menekülni próbált, de néhány határozott ütés jobb belátásra bírta - nem volt értelme az ellenállásnak.
A hold fényében Tarzan a szó szerint fejbe vert alakot fölállította reszketeg lábára.
- Hát te volnál Isten! - kiáltotta.
- Ha te Isten vagy, akkor Tarzan nagyobb, mint Isten! - És a majomember így is gondolta.
Én vagyok Tarzan - kiáltotta a fekete ember fülébe.
- Szerte a dzsungelben vagy a dzsungel fölött, a rohanó vizeken, vagy a nyugvó vizeken, a nagy vizeken, vagy a kis vizeken, sehol sincs senki olyan nagy, mint Tarzan.
Tarzan nagyobb, mint bármi Mangani; nagyobb a Gomangani népnél is.
A két kezével gyõzte le Numát, az oroszlánt, és Sitát, a párducot. Nincs senki, aki olyan nagy lenne, mint Tarzan.
Tarzan nagyobb, mint Isten.
Nézd! - rikoltotta, és csavarintott egyet a fekete ember nyakán, hogy az felvisított fájdalmában; aztán lerogyott a földre és vonaglott.
A majomember a lábát a legyõzött varázsló torkára tette, arcát a hold felé emelte, és a gyõztes hímmajmok éles, hosszú diadalordítását hallatta.
Akkor lehajolt, elragadta a zebrafarkat az ájult embertõl. Kitépte a tehetetlen ujjak közül a varázsszerszámot, s anélkül, hogy hátrapillantott volna, sietve végighaladt a falu utcáján.
Néhány kunyhóból riadt tekintetek kísérték.
Mbonga, a fõnök is egyike volt azoknak, akik látták, mi történt a varázsló kunyhója elõtt.
Mbongát mélyen érintette a dolog.
Bölcs, öreg "pátriárka" lévén, félig se hitte soha a varázslók hókuszpókuszát, fõleg amióta érezhette, hogy az igazi bölcsességet az öregkor hozza meg. Másrészt, mint törzsének fõnöke, meg volt gyõzõdve arról, hogy az ilyen bûbáj-doktorok a kormányzás fontos eszközei. Gyakran Mbonga maga volt az, aki - félelmet akarván kelteni népében - a varázsló szerepeltetéséhez folyamodott.
Mbonga és a varázsló lényegében együttmûködött. Osztoztak a hasznon. De most a bûbájdoktor egyszer s mindenkorra elveszítette a tekintélyét - már ha mások is látták, amit Mbonga látott. Ez a nemzedék sosem fog többé varázslókban hinni.
A fõnök úgy érezte, tennie kell valamit a gonosz hatás ellen, amit az erdei démon gyõzelme tett falujának népére a varázsló legyõzésével.
Fölkapta hát erõs harci dárdáját, és a legnagyobb csendben kilopózott a kunyhójából, és követte a visszavonuló majomembert.
Ott ment Tarzan a falu utcáján, láthatóan minden gond nélkül, felszabadultan, mintha mindenünnét Kercsak törzsének szívélyes majomtársai néznék õt rokonszenvvel, nem pedig fegyveres ellenségek lesnék.
Látszatra Tarzan közönyös volt, de a megtévesztõ látvány mögött mindenérzéke a végsõkig éber maradt.
Mbonga, a gonosz lopakvó, hozzászokott, hogy éles hallású dzsungellakók nyomában jár. A legnagyobb csendben mozgott.
Még Bara, a nagy fülû õz sem hallotta volna zaját, nem sejtette volna, hogy Mbonga követi. Hanem a fekete fõnök most nem Barára vadászott. Ezúttal ember után lopakodott, így csak arra ügyelt, hogy különösebb zajt ne üssön.
Egyre közelebb ért a lassan lépkedõ majomemberhez.
Harci dárdáját felemelte. Fegyverét fogó keze ott lengett lazán, magasan a jobb válla felett.
Õ, Mbonga fõnök, most aztán egyszer s mindenkorra megszabadítja önmagát s népét a rémisztõ ellenségtõl.
Nem lesz akármilyen dárdavetés ez. Mbonga felkészült rá, tudta, hogy minden erejét és ügyességét bele kell adnia, és akkor a démonnak örökre vége.
De Mbonga bármilyen magabiztos volt is, valamiben elszámította magát.
Hihette õ, hogy embert követ - nem tudta azonban, hogy ez az ember az alacsonyabb rendû fajok végtelen finomságú érzékelõ képességét hordja magában.
Tarzan, ahogyan ellensége elõtt ment, s a hátát mutatta neki, valamit érzékelt még, amire Mbonga sosem gondolt volna, s ez a valami a szél volt!
Abba az irányba fújt, amerre Tarzan haladt. És csak hozta, hozta egy idõ óta a szagot mogulé. Érzékeny orrlikai pedig felfogták az "üzenetet".
Így aztán a dzsungel fia pontosan tudta, hogy követik. Mert hiába leng egy afrikai faluban annyi mindenféle szag, a majomember hihetetlen szaglása meg tudta különböztetni az egyiket a másiktól. Bámulatra méltó pontossággal határozta meg a szag forrását is.
Tudta, hogy férfi követi, s hogy közeledik is hozzá. Helyzetmegítélõ készsége megsúgta neki, mi lehet ennek az embernek a célja.
Ezért aztán, amikor Mbonga dárdahajításnyira ért Tarzanhoz, az üldözött hirtelen megpördült. Ezt oly gyorsan tette, hogy a célzott dobás egy másodpercnyit elhamarkodottnak bizonyult.
Az íve túl magasra szaladt, s Tarzan, lebukva, örömmel hallhatta, hogyan zúg el a fegyver a feje fölött. Akkor már szökkent is a fõnök felé.
De Mbonga nem várta meg, hogy elérje, helyette az egyszerûbb megoldást, a menekülést választotta. Berohant az elsõ kunyhóba, s közben a harcosokat felszólította, vessék magukat az ellenségre, öljék meg.
Joggal kiáltott segítségért Mbonga. A fürge lábú, ifjú Tarzan hatalmas ugrásokkal egyre csökkentette kettejük között a távolságot - úgy repült, mint egy vadászó oroszlán.
Az üvöltése is hasonlatos volt valamelyest Numáéhoz.
Mbonga hallotta ezt a hangot, és ereiben meghûlt a vér.
Úgy érezte, hogy fején megdermed a gyapjas haj, a gerincén meg a hideg futkározott, mintha maga a halál kezdené baljóslatúan birizgálni.
Mások is hallották ezt a hangot, és ki is néztek kunyhóikból – köztük vakmerõ harcosok, rémségesen kifestve, ernyedt kezükben roppant dárdákkal.
Numa, az oroszlán ellen félelem nélkül kiálltak volna.
Gyakran fordultak szembe a maguk fajtájával is, más fekete harcosokkal, fõnökük védelmében, ám ez a hihetetlen dzsungeldémon félelemmel töltötte el valamennyiüket.
Nem volt semmi emberi abban a bestiális üvöltésben, amely a roppant mellkasból feltört. Nem volt semmi emberi a vicsorgó fogakban, se a macskát idézõ ugrásokban.
Mbonga harcosai elborzadtak a látványtól - túlságosan féltek, nem merték elhagyni kunyhóik vélhetõ biztonságát, így figyelték, hogyan veti rá magát a vad emberállat a fõnökük hátára.
Mbonga borzalmas sikollyal a földre rogyott, s nem is tett kísérletet a védekezésre.
Csak feküdt ott ellenfele alatt, félelemtõl bénultan, és torkaszakadtából üvöltött.
Tarzan egy kicsit fölemelkedett, és rátérdelt a feketére.
Majd megfordította Mbongát, az arcába nézett. Ott volt a fõnök torka védtelenül, és Tarzan elõhúzta a hosszú kést, a kést, melyet John Clayton, Greystoke lordja hozott magával Angliából oly sok évvel ezelõtt.
És közel, nagyon közel vitte Mbonga nyakához a pengét.
A vén fekete bõrû minden ízében remegett.
Nyüszítve könyörgött az életéért, valami olyan nyelven, amelybõl Tarzan nem érthetett egy szót sem.
A majomember elõször látta ilyen közelrõl a fõnököt.
És egy öregembert látott, már-már vénséges vénet, ráncos nyakút, csupa gyûrke arcút. Szikkadt pergamen volt ezen az arcon a bõr, amit a dzsungel fia kisebb majmok pofájáról ismert.
Látta a félelmet az emberi szempárban. Soha életében Tarzan ilyen félelemmel nem találkozott még állatok tekintetében, se ilyen könyörgõ kifejezést nem látott még teremtmény arcán.
És a majomember kezét valami visszafogta. Elébb csak egy pillanatra.
Nem is értette, miért tétovázik, miért nem öl. Életében nem habozott még ilyesmivel.
Az öregember mintha csontkollekcióvá esett volna össze. Szikkatag bõre alatt az arca, s fölötte élettelen, mégis esdeklõ szeme.
Annyira tehetetlen volt, rémült és hitvány, hogy a majomember elsõsorban megvetést érzett iránta. De valami más is feltámadt benne - és ez merõben új volt, Tarzan ilyet ellenséggel szemben még sosem tapasztalt a szívében.
Ez az érzés pedig a szánalom volt - megszánt egy szerencsétlen, halálra rémült öregembert.
Tarzan fölállt, elfordult, otthagyta Mbongát, a fõnököt - úgy, hogy nem bántotta.
Fejét felszegve haladt át a falun, aztán föllendült az egyik ágra, a palánk fölé behajló fa ágára, és eltûnt a falubeliek szeme elõl a dzsungelben.
Útközben Tarzannak, ahogy a majmok tanyahelye felé közeledett, mindvégig egy dolog járt a fejében: magyarázatot keresett, méghozzá erre a furcsa erõre, mely visszafogta a kezét, megakadályozta, hogy Mbongát legyilkolja.
Mintha valami nála hatalmasabb parancs rendelte volna így, hogy kímélje meg az öregember életét.
Tarzan ezt végképp nem értette, hiszen elképzelni sem tudott maga fölött olyan tekintélyt - senkit-semmit -, amely megszabja neki, mit tegyen, mit ne.
Késõre járt, amikor Tarzan végre pihenõhelyet keresett a lengõ ágak egyikén, Kercsak népének valamelyik fáján. Még akkor is a különös kérdés megoldásán törte a fejét, mikor elaludt.
Jócskán fenn járt már a nap az égen, amikor Tarzan felébredt.
A majmok erre-arra sürgölõdtek, élelmet kerestek.
Tarzan úgy fél szemmel figyelte õket, hogyan kaparják a rothadékos talajt, s így lelnek bogarakat, rovarokat, férgeket, vagy a fákon kutatnak, és tojásokra, madárfiókákra, nagy lepkehernyókra találnak.
Fejéhez közel orchidea himbálózott. Virága most lassan kinyílt, szépséges szirmait odatárta a nap melegének és fényének. Pedig ez a hõ és sugárzás csak éppen az imént érte el árnyas rejtekét.
Tarzan, a dzsungel fia ezerszer is megfigyelte már ezt a csodát. Hanem most élénkebb érdeklõdéssel nézte. A majomember ugyanis azzal foglalkozott, hogy kérdéseket tett fel magának a miriádnyi csodáról, melyeknek végbementét eleddig oly természetesnek találta.
Mi teszi, hogy nyílik a virág?
S mitõl van, hogy parányi bimbóból hatalmas kehellyé teljesedik?
S miért van mindez így?
Ki ültette az elsõ fát?
Hogyan kelt fel Goro az éji ég alján, hogy áldásos fényét szórja a félelmetes sötétség dzsungelére?
S a nap!
A nap az egyszerûen csak itt van az égen?
Miért, hogy a dzsungellakó lények nem mind fák?
S a fák miért nem valami mások?
Miért különbözik Tarzan Taugtól, Taug Darától, az õztõl, és Bara Sitától, a párductól, és Sita miért nem olyan, mint Buto, az orrszarvú?
Honnét jönnek mind, és hogyan - a fák, a virágok, a rovarok, honnét a dzsungel megszámlálhatatlan élõlénye?
S akkor, eléggé váratlanul, felötlött valami Tarzan fejében.
Ahogy a szótár különféle istenmeghatározását figyelemmel kísérte, ott volt a teremtõ is - "teremteni: valaminek a létrejöttét elõidézni; létrehozni valamit a semmibõl".
Tarzan csaknem elérkezett valami kézzelfoghatóhoz, amikor távoli siránkozás vonta magára figyelmét, mint épp jelenleg érvényes, valós dolog.
A siránkozás a dzsungelból jött. Kis távolságra Tarzan lengõ nyughelyétõl, ott szólt a nyüszítés, egy kis balu hangja.
Tarzan azonnal felismerte: ez Gazan, Tika baluja.
Azért nevezték Gazannak, mert lágy kismajomszõrzete szokatlanul vöröses volt, és a Gazan szó a nagy majmok nyelvén vörös bõrût jelent.
A sírást, nyüszítést rögtön követte valami borzalmas kiáltás, mely a parányi torokból tört fel.
Tarzant azonnali cselekvésre késztették ezek a hangok.
Mint a nyíl, úgy szökkent át a fák ágai között a jajveszékelés irányába.
És akkor meghallotta a vad nõstényhördüléseket is.
Tika volt az, és segítséget kért.
Itt komoly veszély van, érezte a dzsungel fia.
Harag és félelem vegyült a nõsténymajom kiáltásaiba, horkantásába.
Szélsebesen haladt a lengõ ágakon, egymás után hagyta el a fákat, amelyeknek középmagas szintjén szökkent. Ekképp suhant a zajok forrása felé. Most már fülsiketítõ volt ez a hangzavar.
Kercsak törzsének majmai megannyi irányból siettek a balu, s anyja hívó hangjainak hallatán az egyelõre még kérdéses helyre. És ahogy közelítettek, ordítozásuk pokoli visszhangot vert a dzsungelben.
De Tarzan, aki gyorsabb volt súlyos társainál, valamennyiüket megelõzte, õ érkezett elõször a helyszínre.
Amit pedig látott, az jeges borzongással töltötte el, mert az ellenség, akivel szembenézhetett, minden dzsungellakó számára a leggyûlöltebb és a legátkozottabb fajzat volt.
Rátekeredve egy nagy fára, Hiszta, a kígyó volt ott. Hatalmasan, magabiztosan, sikamlósan. Halálos ölelésében Tika baluját, a kis Gazant tartotta.
Az egész dzsungelben nem volt semmi; ami Tarzan szívét valami félelemhez hasonlatossal töltötte volna el, csak ez az undorító Hiszta.
A majmok is átkozottnak tartották a félelmetes csúszómászót, s még jobban féltek tõle, mint Sitától, a párductól vagy Numától, az oroszlántól.
Egyetlen ellenségüket sem kerülték el olyan nagy ívben, mint Hisztát, a kígyót.
Tarzan tudta, hogy Tika különösen fél ettõl a csöndes, undorító ellenségtõl. Amikor a helyszínre érkezett, döbbenten látta, mit tesz mégis a nõstény. Vadul rászökken Hisztára. A csillogó test abban a pillanatban õt is átszorítja. Iszonyatos gyûrûk ölelik, mint ivadékát, de Tika nem menekülni próbál, hanem küzd, magához vonja a vonagló, rúgkapáló kis balut, hátha mégis kiszabadíthatja, de az egész küzdelem annyira reménytelen!
Tarzan nagyon jól tudta, mennyire mély Tika rettegése Hisztától.
Alig hitt a szemének. Ha valaki más meséli neki ezt, biztosan kétségbe vonja, hogy igazat mond. Tika maga ment bele a halálos ölelésbe...!?
Persze, Tika ösztönös irtózása a hüllõtõl alig volt nagyobb, mint Tarzané.
A dzsungel fia önszántából soha hozzá nem ért még hüllõhöz.
Nem tudta volna megmondani, miért, mert azt be nem vallotta volna, hogy õ bármitõl is fél, s nem is félelem volt ez, inkább viszolygás, mely sok-sok nemzedéknyi civilizált õse révén került a vérébe. Akkor még ott voltak a korábbi elõdök, a Tikához hasonlatosak, s az egésznek a mélyén a kígyótól való megnevezhetetlen borzadály lapult örök idõktõl.
Ám Tarzan sem habozott hosszabban, mint Tika. Lendült õ is, rávetette magát a hüllõre, s olyan sebesen mozdult, olyan váratlanul, mintha Bara, az õz lenne támadásának célpontja, és táplálékszerzés miatt akarna ölni.
Az újabb támadás nyomán a kígyó félelmetesen elkezdett vonaglani és tekergõzni. Áldozatait azonban még így sem eresztette egy pillanatra sem el, sõt köztük volt most már Tarzan is. Hiszta a "találkozás" elsõ másodpercében hidegen rá is reáfonódott.
A hüllõ, mindegyre a fához tapadva, fogva hármójukat, mintha súlytalanok lennének, és arra készült, hogy halálra szorítja foglyait.
Tarzan akkor elõhúzta, s a hüllõ testébe mártotta hosszú kését. Ám ellenségének gyûrûzõ szorítása továbbra is azzal fenyegette, hogy kiszorítja belõle az életet, mielõtt halálos sebet ejthetne rajta.
Mégis, küzdött tovább, nem rettentette a borzalmas halál, mely itt most rá várhatott. Egyetlen cél vezérelte: hogy megölje Hisztát, s így kiszabadítsa Tikát s baluját.
A kígyó hatalmas, tátongó pofája, fenyegetõ állkapcsa lassan Tarzan fölé fordult.
A rugalmas torok, mely egyforma könnyedséggel csusszanthatott le egy nyulat vagy egy antilopot, mintha ásított volna rá. Hanem Hiszta így, hogy figyelmét a majomemberre fordította, ki is szolgáltatta fejét Tarzan késének.
S akkor egy barna kéz meglendült, megragadta a foltos nyakat, a másik kéz pedig a súlyos vadászkést juttatta célba: markolatig döfte a parányi agyba.
Hiszta görcsösen megrángott, teste összehúzódott és ernyedt, aztán megfeszült s ernyedt tovább megint. Hatalmas testével iszonyatosan vergõdni kezdett - akár egy óriási korbács. De nem tartott olyan sokáig, hogy õ maga ebbõl bármit érezhetett, tudott volna.
Hiszta halott volt, ám még ebben a halálos vergõdésében is agyonszoríthatott akár egy tucatnyi embert vagy majmot.
Tarzan villámsebesen megragadta Tikát, hogy kirántsa a haláltusáját vívó hüllõ lazult szorításából. Eredményes volt az igyekezete, s a következõ pillanatban már le is pottyantotta a nõstényt a földre. Akkor a balut szabadította ki, és õt már anyja karjai közé ejthette.
De Hiszta tovább csapkodott-vergõdött, és a majomember továbbra is a szorításában volt. Tarzannak tízszer-tizenkétszer is próbálkoznia kellett, míg végre sikerrel járt. Végre õ maga is kívül volt a végvonaglását folytató Hiszta ölelésén, s leszökkent a két másik menekült társ után a fa tövébe.
A küzdelem színhelyét majmok kisebb csapata vette körül. Hanem abban a pillanatban, hogy Tarzan is megszabadult az ellenség szorításából, õk csendesen otthagyták a terepet, mentek a maguk dolgára, folytatták az élelemkeresést. Tika velük tartott, láthatóan elfelejtett mindent, csak a balujával törõdött, meg azzal, hogy amikor ez a kis közjáték elkezdõdött, épp valami ötletesen elrejtett madárfészekre bukkant, melyben három épséges-szépséges tojás várta.
Tarzan ugyanilyen közönyös volt a csata végeztén, épp csak rápillantott búcsúzóul Hiszta mindegyre vonagló testére. Aztán elindult a kis tó felé, mely a törzs vízszükségletét biztosította ezen a tanyahelyen.
Furcsa dolog, de a dzsungel fia most nem hallatott diadalordítást, a legyõzött kígyó nem késztette semmi ilyesmire.
Hogy miért? Nem tudott volna más magyarázatot adni erre, mint hogy az õ számára Hiszta nem volt állat.
Különbözött a hüllõ valami módon a dzsungel minden más lakójától.
Tarzan mindössze abban volt biztos, hogy õ Hisztát örökkön-örökké gyûlölte.
A tavacskánál Tarzan ivott egy jót, majd végigheveredett a selymes fûben, egy fa árnyékában.
Agyában fölelevenedtek a Hisztával vívott harc képei.
S olyan különösnek találta, hogy Tika önként "bebújt" a hüllõ halálosnak ígérkezõ szorításába.
Miért tette?
S miért követte a példáját õ maga is?
Tika nem Tarzané, és a balujához sincs semmi köze.
Taughoz tartoznak õk mindketten.
Hát akkor miért tette õ ezt, miért?
Hiszta holtan nem szolgált táplálékul.
Tarzan úgy látta, most, hogy elgondolkodott a dolgon, mintha erre a világon semmi magyarázat nem kínálkozhatna. S akkor eszébe jutott, hogy merõben önkéntelenül cselekedett - valahogy úgy, mint amikor elõzõ este megkegyelmezett az öreg Gomanganinak.
Mi az oka, hogy õ ilyen dolgokat mivel?
Nyilván valaki, nála hatalmasabb kényszerítheti erre olykor-olykor.
"Mindenható", gondolta el Tarzan a szót.
"A kis bogarak a könyvben azt mondják, hogy Isten mindenható.
Isten lehet az, aki engem effélékre rávesz, hiszen én, magamtól soha ilyesmit nem tettem.
Tika sosem ment volna Hiszta közelébe, ha rajta múlik.
Isten volt az, aki nem engedte, hogy késemet az öreg Gomangani torkába mártsam.
Ezeket a dolgokat Isten azért rendelheti el, mert õ a Mindenható.
Nem láthatom Öt, de tudom, hogy kell lennie Istennek, aki e dolgokat mûveli és mûvelteti.
Se Mangani, se Gomangani, se Tarmangani egymaga: senki nem lenne képes különben ilyenekre."
És a virágok - ki teszi, hogy nõnek?
Ó, hát most már megvolt mindenre a magyarázat - a virágok, a fák, a hold, a nap, Tarzan maga, minden élõlény a dzsungelben -, ezeket a dolgokat rendre Isten teremtette a semmibõl.
S mi is volt Isten?
Milyen a külleme?
Errõl a dzsungel fiának nem volt elképzelése. De azt biztosra vette, hogy minden, ami jó, Istentõl származik.
Az õ jócselekedete, hogy nem ölte meg azt a szegény, csupa rettegés Gomanganit, Tika szeretete, mely akár a halálos ölelést is elszenvedte volna, a kiállása Tika mellett, élete kockáztatásával egy idegen majom megmentéséért.
A virágok és a fák jók és szépek.
Isten teremtette õket.
És õ teremtette mind a teremtményeket - hadd legyen mindegyiküknek tápláléka.
Az õ teremtménye Sita, a párduc, avval a szépséges bundájával, és Numa, az oroszlán, a nemes fejével és nagy, busa serényével.
Õ teremtette Barát, az õzet, azért ilyen kecses és szeretni való.
Igen, Tarzan megtalálta Istent, és egész napját azzal töltötte, hogy összefüggésbe hozta vele a természet szép és jó dolgait. Volt azonban egyetlen dolog, ami aggasztotta.
Ezt az egy tényt ugyanis nem tudta összeegyeztetni frissiben kialakított istenfogalmával.
Ki teremtette Hisztát, a kígyót?
5
Tarzan és a fekete fiú
Tarzan, a dzsungel fia ott ült egy nagy fa tövében, és új fûkötelet font.
Mellette hevertek az elõzõ kötél tépett maradványai, melyek mind a Sitával vívott harc emlékét, a párduc fogainak, körmeinek rettentõ nyomait viselték.
Az eredeti kötélnek eleve csak a fele maradt meg így is. A többit elvitte magával a dühös óriásmacska, ahogy nyakán a hurokkal, s a szakadt véget az aljnövényzeten át maga mögött vonszolva elimbolygott a dzsungelbe.
Tarzan mosolygott, ahogy felidézte Sita haragját, az õrjöngõ igyekezetet, mellyel a fojtogató kötéltõl szabadulni akart, ijesztõ üvöltését, melybe gyûlölet, düh és rémület egyképp vegyült.
Mosolygott, ahogy visszagondolt ellenfele kényelmetlen helyzetére. Ahogy a jövõbe nézett, s elképzelt egy másik hasonló napot, helyesnek látta, ha egy jó darabot - egy további új sodralékszálat - hozzáerõsít a fonathoz.
Ez lesz akkor a legsúlyosabb, legerõsebb kötél, melyet a majomember valaha is készített magának.
S ahogy elképzelte például, miként küzd hiábavalóan e kötél szorítása ellen Numa, az oroszlán - boldog izgalmat érzett.
Elégedettség járta át, mert az agya is, a keze is fürge volt.
Elégedettek voltak társai is, Kercsak törzsének tagjai, akik ennivalót keresgéltek a tisztáson Tarzan mögött, a közeli fák alatt.
Az õ elméjükre nem nehezedett semmiféle eljövendõ idõk terhe. Még a közeli múlt is csak ködösen rémlett fel agyukban.
Az õ elégedettségük köznapi volt, mi több, közönséges. Annyiból állt, hogy jól megtöltötték a gyomrukat.
Utána alhattak egyet - ez volt az életük, ugyanúgy élvezték, mint mi a magunkét, vagy mint Tarzan az övét.
S talán még jobban is élvezték az életüket, mint mi a mienket, mert ki tudja, hátha a dzsungel vadállatai tökéletesebben betöltik rendeltetésüket, azt, amire teremtette õket Isten, mint ahogy az ember, aki oly sok terepen ûz kalandokat, s még a természet törvényeivel is szembeszegül?
S mi okozhat nagyobb elégedettséget és boldogságot, mintha valaki eleget tett sorsa rendeltetésének?!
Ahogy Tarzan dolgozott, Gazan, Tika kis baluja ott játszadozott körülötte, miközben Tika ennivalót keresett a tisztás túlsó felén.
Most már se Tika, se Taug, a komor hímúr nem gyanakodott. Megbíztak Tarzanban, tudták, hogy elsõszülöttjüknek nem akar ártani.
Mert ugyan ki volt az, aki a csöppséget Sitától megmentette, ha nem a majomember?
S ahogy utána dédelgette, ölelte, szinte látványosabb jelenet volt, mint Tikáé magáé.
Félelmük elpárolgott, s ennek az lett az eredménye, hogy Tarzan mind gyakrabban találta magát dajkaszerepben. Vigyázhatott a kis emberszabásúra. Ám ezt a foglalatosságot sosem találta kellemetlennek, hiszen Gazan a meglepetések és a mulatságok sosem apadó forrása volt.
A kis majom most épp azokat a hajlamait s vonzalmait fejlesztgette, melyek a fákra irányultak. S bizony, e képességek a zsenge ifjúkorban minden majomnak fontosabbak, mint a még nem egészen fejlett izmok vagy tépõfogak. Életét kell mentenie nem egyszer azzal, hogy hamar fönt terem a fák középsõ ágszintjein.
Öt-hat méternyire a fa tövétõl, melynek ágai alatt Tarzan a kötelét fonta, Gazan ott mászott, kapaszkodott fürgén és ügyeskedve, hogy az alsó ágszintet elérje.
Hogy ez megvolt, pihent pár percig, s látható elégedettséggel töltötte el az eredmény. Majd leszökkent megint, hogy kezdje az egészet elölrõl.
Olykor, sõt, eléggé gyakran - azért volt majom - figyelmét más dolgok kötötték le. Valami bogár, egy-egy szõrös hernyó, kis mezei egér, s máris kezdte az üldözést, a vadászatot. A hernyót mindig elkapta; olykor a bogarat is - de az egérkét soha.
Most fölfedezte a kötél végét, a kötélét, melyen Tarzan dolgozott.
Meg is ragadta egyik kis mancsával, és már indult vele. Mint valami apró gumilabda, úgy ugrált, szökdelt á tisztáson át, s Tarzan nyomban felugrott, és üldözõbe vette. Sem az arcán, sem a hangjában nem volt harag, ahogy rákiabált a pajkos kis balura, hogy engedné el végre a kötelét.
Gazan egyenest a mamája felé száguldott, s Tarzan követte.
Tika felnézett az eledelkeresésbõl, és csak azt látta ösztönösen, hogy Gazan menekül, és hogy valaki a nyomában van. Azonnal vicsorította a fogait, felborzolta a szõrét. Hanem amikor észrevette, hogy Tarzan az üldözõ, megnyugodott, és folytatta iménti tevékenységét.
Épp a nõstény lábánál érte utol Tarzan a kis balut, s bár a csöppség visongott és küzdött, amikor a majomember elkapta, Tika nem törõdött a dologgal.
Valóban úgy érezte, hogy a dzsungel fiának kezében az õ ivadéka jó helyen van.
Hát nem Tarzan mentette meg Gazant kétszer is?
Megvolt hát ismét a kötele. Tarzan fogta magát s visszatelepedett fája tövébe, és folytatta a munkát. Hanem ettõl fogva ügyelnie kellett a kis balura, aki szenvedélyesen igyekezett ellopni a fûkötelet, valahányszor úgy látta, hogy nagy, sima bõrû bácsikája valami másra összpontosítja figyelmét.
Ám Tarzan efféle nehézségek ellenére is kész lett a kötéllel, ott volt a kezében a hosszú, hajlékony, minden eddigi "lasszójánál" erõsebb sodratú fegyver.
A régi kötél fölöslegessé vált darabját Gazannak adta játszani. Tarzannak feltett szándéka volt ugyanis, hogy Tika kölykét a maga elvei szerint irányítja, oktatja erre-arra, csupa olyasmire, ami hasznára lesz Gazannak, ha eléri a kellõ életkort, s ereje is lesz a végrehajtáshoz.
Egyelõre a kis balu veleszületett tulajdonsága, a majmolás is elegendõnek bizonyult, így ismerkedhetett meg Tarzan fegyvereivel és módszereivel. A majomember, vállán átvetve új, remek kötelét, lendületesen nekivágott a dzsungelnek, míg a kis Gazan a tisztáson szökdécselt, s gyermeki örömmel vonszolta-cibálta a régi kötél maradványát.
Tarzan, ahogy a sûrûben haladt, nemcsak az élelemszerzésre gondolt, hanem ezzel együtt valami jeles vadászatra is, melynek során kipróbálhatná új fegyverét. Gondolatai gyakran kalandoztak vissza Gazanhoz.
A majomember szinte az elsõ pillanattól érezte ezt a mély vonzódást Tika balujához. Ennek részben az volt az oka, hogy Tika volt az õ elsõ szerelme, másrészt a kis majom maga, s ne feledjük Tarzan emberi vágyódását valami szeretni való lény után. Ekképpen akarta kifejezni természetes érzelmeit, amelyek a genus homo minden normális egyedének szívében ott élnek.
Tarzan irigyelte Tikát.
Az nem volt kétséges, hogy Gazan jócskán viszonozta a majomember érzéseit, s szinte még a saját papája elé is helyezte Tarzant. Mégis, ha fájt valami a csöpp balunak, ha megrémült, azonnal Tikához fordult. Az õ segítségét kérte akkor is, ha fáradt volt, ha éhes.
Tarzan ilyenkor meglehetõsen egyedül érezte magát a világon, és kétségbeesetten vágyódott valakire, aki elsõsorban benne látná támogatóját és védelmezõjét.
Taugnak ott volt Tika; Tikának ott volt Gazan; és Kercsak törzsének csaknem minden hímje és nõsténye szerethetett, s nem is csak egy valakit; és viszont is szerették ugyanígy.
Persze, Tarzan aligha öntötte ilyen formába e vágyódó gondolatait. Azt tudta csak, hogy vágyódik valamire, ami hiányzik neki. Áhít valami olyasmit, aminek Tika és Gazan kapcsolata a megtestesítõje. Hát ekképp irigyelte õ Tikát, így vágyott rá, hogy saját baluja legyen.
Látta Sitát és élete párját háromtagú kis családi együttesükkel. Mélyebben, a szárazföld belseje felé, a sziklás hegyek tövében, ahol forrón perzselt a nap, s ahol a pihenni vágyó odaheveredhetett a sûrû bozót árnyába az elõreszökkenõ, hûs sziklafal alá, Tarzan fölfedezte Numát, a hím oroszlánt, és Sabort, a nõstényét. Az volt az õ lakhelyük.
És látta, hogyan játszanak a kis oroszlánbalukkal, a pajkos, leopárdpettyes oroszlánkölykökkel.
S látta Bara, az õz kis gidáját, sõt még az orrszarvú Buto csúnyácska-esetlen kölykét is.
A dzsungel teremtményeinek mind volt kölyke - csak Tarzannak nem.
A majomembert ez szomorúsággal töltötte el. Valahányszor erre gondolt, még magányosabbnak érezte magát. E pillanatban viszont a vadászat vágya töltötte be ifjú elméjét, s ez a "szag" mellékessé tett minden egyéb gondolatot. Macska módra mászott a fán, a messze kihajló ágon, kúszott a vadászösvény fölébe, mely e vad világ itt élõ vadjainak ivóhelyéhez vezetett.
Hány ezerszer hajolt meg ez az öreg ág egy-egy vérszomjas vadász súlya alatt a hosszú évek során, amióta leveles gallyait a dzsungel mély rejtekösvényére borította!
Ismerte jól ezt az ágat Tarzan, a majomember, Sita, a párduc, Hiszta, a kígyó.
És használták is - olyan sokat, hogy testükkel simára csiszolták a felsõ rész kérgét.
Ma Horta, a vadkan közeledett az ösvényen a faágról lesõ vadász felé. Horta, a vaddisznó jött lefelé, akit rettenetes agyara és borzalmas vadsága védett szinte minden vadásztól, kivéve a dzsungel legnagyobb ragadozóit.
Hanem Tarzan számára a hús csak hús volt, s ha a dzsungel fia éhes volt, semmi ehetõ "falat", ízes csemege nem járhatott-kelhetett a közelében veszélytelenül, mi több, ép bõrrel.
Éhségében, akár a harcban, a majomember a dzsungel legvadabb lakóin is túltett.
Nem ismert ilyenkor se félelmet, se könyörületet, néhány olyan alkalmat kivéve, amikor valami furcsa, megmagyarázhatatlan erõ fogta le a kezét. Megmagyarázhatatlan talán azért volt számára ez az erõ, mert nem ismerte saját származását, az emberiesség és a civilizáció erõit, melyek e származás révén jogos örökségei voltak.
Így ma is, ahelyett, hogy visszafogta volna magát, míg valami ínyencebbnek ígérkezõ falat kerülhet útjába, Tarzan keze meglendült, és új kötelét Horta, a vadkan nyakába vetette.
Kiváló próbája volt ez a még ismeretlen fegyvernek.
A dühödt vadkan minden mód firgett-forgott. Az új kötél megannyiszor visszarántotta oda, ahová Tarzan erõsítette a másik végét fönn a fán.
Míg Horta horkantva támadta a dzsungel pátriárka életkorú fáját, hogy a hatalmas törzsrõl a vad csapások nyomán szanaszéjjel repültek a kéregdarabok, Tarzan leszökkent a vadkan mögé a földre.
A majomember kezében ott volt a hosszú, éles, merész kés, állandó társa ama naptól fogva, hogy - rég, de rég! - a véletlen úgy hozta, hogy hegyét Bolgani, a gorilla teste felé fordítsa, s belé is döfje, ekképp a vérzõ, megtépett embergyerek megmeneküljön a biztos haláltól.
Tarzan elindult Horta felé. A vadkan most úgy pördült, hogy szembekerüljön ellenfelével.
Bármilyen hatalmas és izmos volt is az ifjú óriás, mintha õrült vállalkozás lett volna, hogy egy szál vadászkéssel szálljon szembe ily félelmetes ellenféllel, mint Horta, a vadkan.
Bárki így gondolta volna, aki csak egy kicsit is ismeri Hortát:- és aki egyáltalán nem ismeri Tarzant.
Egy pillanatig Horta mozdulatlanul állt, nézte a majomembert.
Gonosz, mélyen ülõ szeme haragosan villogott.
Megrázta leszegett fejét.
- Sárevõ! - csúfolta most Tarzan.
- Mocsokban hempergõ, te!
Még a húsod is bûzölög, de bõ a leve, és erõssé teszi Tarzant.
Ma én el fogom fogyasztani a te szívedet! Ó, Nagy Agyarak Gazdája, el én, hadd tartsa meg kegyetlennek az enyémet, ezt itt a bordáim ketrecében.
Horta mit sem értett Tarzan szavaiból, és ez csak fokozta haragját.
Azt látta csak, hogy ott áll elõtte egy mezítelen emberféle, szõrtelen és egyáltalán nem olyan erõs. Nem zömök, a fogai gyengécskének látszanak, izmai lágyaknak az õ fékezhetetlen vad testéhez képest. Támadott hát.
Tarzan, a dzsungel fia megvárta, hogy az egyik agyar - hirtelen mozdulattal fölszegett félelmetes fegyver - csaknem fölhasítsa a combját. De a lényeg az volt, hogy: csaknem. Mert abban a kérdéses pillanatban villámot megszégyenítõ gyorsasággal szökkent el oldalra a kan elõl, majd ugyanígy lehajolt, s jobbjának rettentõ erejével Horta szívébe vágta apjának hosszú vadászkését.
Gyors szökkenéssel kívül termett a haláltusáját vívó Horta veszélyes körzetébõl, aztán pár pillanat múlva már a kezében volt Horta, a vadkan még meleg, vértõl csepegõ szíve.
Csillapítván éhségét, Tarzan nem keresett alkalmi alvóhelyet, ahogy ez olykor szokása volt, hanem folytatta útját a dzsungelben. A célja inkább a kaland volt, nem annyira az élelemszerzés.
Ma ugyanis Tarzan igen nyugtalannak bizonyult, így történt, hogy lépteit Mbonga, a fekete fõnök faluja felé vette. Mbonga népét Tarzan kíméletlenül irtotta, ha tehette, mert nem bocsáthatta meg azt a napot, amelyiken Kulonga, a fõnök fia megölte Kalát, az õ nevelõanyját.
A fekete emberek falujának közelében folyó kanyarog.
Tarzan a folyót valamivel a tisztás alatt érte el. A tisztáson álltak a négerek szalmatetõs kunyhói.
A folyó élete is lenyûgözõ volt a majomember számára, örömét lelte benne, hogy Duro, a víziló ormótlan mozdulatait szemlélheti, s merész sport volt neki, hogy gyötri egy kicsit az iszapos krokodilt, Gimlát, aki a napon sütkérezett.
Aztán ott voltak a nõk és a gyerekek, a Gomangani nép fekete nõstényei és balui, õket is lehetett ijesztgetni. A nõk a folyó partján kuporogtak és mostak, a gyerekek primitív játékokkal játszottak.
Ma egy nõre és egy gyerekre bukkant a folyóparton - a szokásosnál lejjebb.
A nõ kagylóhalat keresgélt, ilyesmit az iszapban lehet találni a parthoz közel.
Harminc körüli fiatal fekete nõ volt.
A fogai élesek és hegyesek voltak. Ez a törzs ugyanis emberevõ, Tarzan tudta.
Alsó ajka meg volt hasítva, hogy hordhassa a jókora, durva rézkarikát. Ez tetemesen lehúzta az idõk során az ajkat, így elõvillant az íny és az alsó fogsor.
A nõ orra is át volt fúrva, ott meg fa tût hordott.
Fülébõl fémdíszek csüngtek alá, és homlokát, orcáját ütögették. Az állán és az orra nyergén tetoválások ékeskedtek, melyeknek színe fakult - ahogy múltak az évek.
A nõ mezítelen volt, egyetlen fûkötõ fedte a csípõjét.
Egészében igen vonzó volt a maga módján, és szépnek találták Mbonga törzsének férfiai is, noha õ maga más törzs tagja volt. Még lány korában került ide, mint Mbonga harcosainak zsákmánya.
A gyereke tízéves fiú volt, izmos, karcsú, egyenes tartású, és meglepõen jóképû.
Tarzan egy bokor leveleinek fedezékébõl nézte a nõt és a gyereket.
Már-már azon volt, - hogy velõtrázó ordítással elõugrik, hadd élvezze rémületüket, látványos, fejvesztett menekülésüket, de hirtelen mást gondolt. Támadt egy ötlete.
Itt egy balu, ráadásul olyan szabású, amilyen õ maga is.
Persze, ennek a bõre fekete, de hát nagy baj az?
Tarzan sosem látott még fehér embert.
Legjobb tudomása szerint õ maga volt e furcsa faj egyetlen képviselõje a világon.
A fekete fiú remek balu lesz Tarzannak, hiszen neki nincs saját ivadéka.
Gondosan neveli majd, kellõképpen táplálja, megvédi, ahogy csak a majomember védhet meg valakit, aki hozzá tartozik. Megtanítja, hogyan legyen félig ember, félig vadállat, hadd ismerje meg ilyen játékszabályok szerint a dzsungel titkait a rothadó aljnövényzettõl fel, egészen a nagy fák legmagasabb szintjéig.
Tarzan letekerte válláról a kötelet, kilazította a hurkot.
A nõ meg a gyerek nem is sejtette, miféle borzadályos formában van jelen közvetlen közelükben a veszély. Elmerülten keresgélték a kagylóhalakat, kurta botokkal túrták a sarat.
Tarzan kilépett a dzsungelból - épp a hátuk mögött. A hurok ott volt mögötte, lazán, a földön.
Jobb kezének egyetlen kecses mozdulata kellett csak hozzá, és a hurok már repült is fel szépségesen, s egy pillanat múlva ugyanilyen eleganciával ereszkedett le a légbõl a mit sem sejtõ fiú fejére, aztán megállt.
Ahogy átfogta a testet a kötél a vállak alatt, Tarzan megrántotta. A kötél odaszorította a gyerek két kezét a törzséhez.
A fiú ajkát a rémület kiáltása hagyta el. A nõ megfordult, riasztotta ez a hang, és akkor... azt kellett látnia, hogy fiát sebesen vonszolja magához egy fehér óriás, aki ott állt épp egy közeli fa árnyékában, alig tizenkét jókora lépésnyire tõle.
Rémülten és dühödten kiáltva, a nõ rettenthetetlenül elindult a majomember felé. Nem is lépdelt, hanem szökkent.
Az arcáról Tarzan leolvashatta a végsõ eltökéltséget: vadságában ez a nõ még a haláltól sem fél.
Félelmetes és ijesztõ volt ez az arc akkor is, amikor nyugodtságot tükrözött, de most, hogy szenvedély torzította el, egyenesen irgalmatlanná, fenyegetõvé vált.
Még a majomember is hátrább húzódott, igaz, inkább viszolyogva, mintsem félelmében - mert félelmet Tarzan nem ismert.
Harapott és rúgkapált a fekete balu, ahogy Tarzan a hóna alá kapta s elindult vele a sûrûben, majd felszökkent egy alacsony ágra. Épp jókor tûnt el a felgerjedt anya haragja elõl, mert a nõ vadul csörtetett, hogy megvívjon az idegennel.
S ahogy Tarzan messze járt már a dzsungel mélyén, és zsákmánya még mindig nagyon virgoncul tiltakozott, eltûnõdött a lehetõségeken, mi minden hozható ki egy Gomangani sarjból, ha ott a nõk ugyanolyan vakmerõek, mint a férfiak.
Hogy már igencsak messze járt a megrabolt anyától, akinek kétségbeesett rikoltozása és becsmérlõ üvöltése nem is hatolt el füléig, Tarzan pihenõt tartott, hadd vehesse szemügyre zsákmányát, akin most olyannyira úrrá lett a rémület, hogy tiltakozni is elfelejtett.
A megriadt gyerek ijedten forgatta a szemét, így nézte fogvatartóját. A szembogara annyira összeszûkült, hogy szinte csak a csillogó fehérjét lehetett látni.
- Tarzan vagyok - mondta a majomember -, én vagyok Tarzan - folytatta az emberszabásúak nyelvén.
- Nem akarlak bántani.
Te leszel Tarzan baluja.
Tarzan megvéd majd téged.
Ad neked enni.
A dzsungelból mindennek a színe-java kerül majd oda Tarzan baluja elébe. Mert Tarzan hatalmas vadász.
Senkitõl sem kell félnie, még Numától, az oroszlántól sem, mert Tarzan hatalmas harcos.
Senki se olyan nagy, mint Tarzan, Kala fia.
Ne félj hát.
De a gyerek csak nyüszített és remegett, hiszen nem értette a nagymajmok nyelvét. Tarzan hangja olyan volt a számára, mintha vadállatot hallana hörögni és morogni.
Meg aztán hallott õ már történeteket errõl a gonosz, fehér erdei istenrõl.
Õ ölte meg Kulongát, Mbonga fõnök fiát, meg még más harcosait is.
O volt az, aki a sötétség leple alatt behatolt a faluba bûvös erõvel, hogy nyilakat lopjon, riogassa a nõket és a gyerekeket, de még a nagy harcosokat is.
Semmi kétség, ez a gonosz isten fiúk húsával táplálkozik.
Hiszen az anyja is azzal fenyegette õt, ha rossz volt, hogy a dzsungel fehér istenének adja oda, ha meg nem javul.
A kis fekete Tibo úgy reszketett, mintha láz rohanta volna meg.
- Fázol, Go-bu-balu? - kérdezte Tarzan, jobb híján, a fekete fiúgyermek szót használva.
Forrón süt a nap, hát akkor miért vacogsz?
Tibo nem értette. Sírni kezdett a mamája után, és kérlelte a nagy fehéristent, engedné szabadon, õ megígéri, hogy ezentúl mindig jó lesz, csak tegye meg neki ezt a fehér isten.
Tarzan megrázta a fejét.
Egy szót sem értett!
Ez így nem fog menni.
Meg kell tanítania Go-bu-balut olyan nyelvre, amelyik valóban úgy hangzik, mint a rendes beszéd!
Nem volt kétséges, hogy Tarzan azt a nyelvet, amin Go-bu-balu kifejezte magát, nem tartja beszédnek.
Olyan volt az egész, mint amikor buta madarak fecserésznek egyhangúan.
A legjobb az lesz, gondolta a majomember, ha gyorsan visszatér vele a Kercsak-törzs tanyájára, ott aztán hallja a Mangani népet, hogyan beszélnek azok egymás között.
Ebbõl hamarosan megtanulhatja, mi is a rendes beszéd módja.
Tarzan talpra szökkent megint a lengõ faágon, ahol magasan a föld felett pihent egy kicsit, és intett a gyereknek, kövesse. De Tibo csak kapaszkodott a fa törzsébe, és nem moccant, sírt.
Fiú lévén, s afrikai bennszülött, természetesen sokat mászott fára már, de hogy neki így kelljen rohannia a vadonon át ágról ágra szökkenve, mint fogvatartója, ez a kilátás rémülettel töltötte el. Látta, milyen volt ez, amikor a mamája elõl menekültek, s ez gyermekszívét rettegéssel töltötte el.
Tarzan sóhajtott.
Frissen szerzett balujának valóban sokat kell tanulnia.
Szánalmas, hogy egy ilyen korú és növésû balu ennyire visszamaradott legyen.
Próbálta csalogatni Tibót, hogy mégis kövesse, de hiába, a gyereknek nem volt hozzá bátorsága. Tarzan akkor fölkapta és a hátára vette.
Tibo nem karmolt s harapott többé.
A menekülés kilátástalan volt.
Még ha lent van a földön, akkor is majdnem a semmivel egyenlõ az esély, hogy Mbonga fõnök falujához visszatalál.
S ha meglelné is az irányt, itt vannak az oroszlánok, a leopárdok, meg a hiénák, amelyek, Tibo tudta, mind különlegesen szeretik a kis fekete fiúk húsát.
Eddig a dzsungelnek ez a nagy fehér istene semmi módon nem bántotta.
A rettenetes, zöld szemû emberevõkrõl soha még ennyi kíméletet sem tételezett fel.
Akkor már, két rossz közül, ez a jobbik. Vigye csak a nagy fehér isten, s õ meg abbahagyja a karmolást és harapást, amivel kezdte.
Ahogy Tarzan sebesen suhant a fák között, a kis Tibo inkább lehunyta rémült szemét, ne is kelljen látnia az alatta tátongó mélységet.
Soha életében nem érzett a kis fekete fiú még ekkora rémületet. A fehér isten mintha már örökkévaló idõ óta suhant volna így vele. Tibo érezni kezdett valami biztonságot! Látta és tapasztalta, mennyire pontosak a fehér lény szökkenései, milyen halálos biztonsággal kapja el az ágakat. Itt fönn, a fák lombozatának középsõ teraszrétegében a rettegett oroszlánoktól sem kellett félni, mint odalenn.
És így érte el Tarzan a tisztást, ahol a törzs táplálkozott, így szökkent oda közéjük. Valóban, mintha az égbõl pottyant volna oda az õ új balujával, aki keményen kapaszkodott a hátán.
S ott volt már jócskán köztük, a társak "sûrûjében", amikor Tibo elõször döbbent rá, mit lát: szõrös majmokat. A majmok is csak akkor vették észre, hogy Tarzan valakit hoz, vagyis hogy nincs egyedül.
És meglátták a kis Gomanganit. Egyik-másik nagy majom kíváncsian indult el feléjük, ajkát felhúzva vicsorított.
Egy órával ezelõtt Tibo azt hitte, mindent tud a félelemrõl, s nem is akármifélérõl. Hanem most, hogy látnia kellett körös-körül ezeket a félelmetes szörnyetegeket, megértette, hogy ami volt, az semmi se volt ehhez az érzéshez képest.
Miért áll itt a fehér óriás ilyen közönyösen?
Miért nem menekül a rémséges, szõrös fenevadak elõl? Hiszen bármelyik pillanatban rájuk vethetik magukat, szétszaggathatják õket!
És akkor Tibo valami bénító fölfedezést tett.
Égy emlék derengett föl benne..., nevezetesen az a történet, melyet félve adtak szájról szájra Mbonga emberei: hogy létezik ez a nagy fehér dzsungeldémon, a szõrtelen majom, és akkor - miért ne lehetne ez itt éppen õ?!
Tibo szeme kerekre tágult a rémülettõl, ahogy a majmok közelítettek hozzá.
Látta busa szemöldöküket, nagy tépõfogukat, gonoszkás szemüket.
Bozontos szõrük alatt dagadoztak az izmok.
Minden mozdulatuk, arcuk fenyegetést fejezett ki.
Tarzan jól látta ezt.
Elõre penderítette hát Tibót maga elé.
- Ez Tarzan Go-bu-baluja - mondta.
- Nehogy bántsátok, mert Tarzan megöl titeket. - E szavak kíséretében õ is rávicsorgott a legközelebb álló majomra.
- Ez egy Gomangani - felelte a majom.
- Hadd ölöm meg.
Ez egy kis Gomangani.
A Gomangani nép ellenségünk.
Hadd ölöm meg.
- Eriggy innen - horkantott Tarzan.
- Mondom neked, Gunto, hogy ez Tarzan baluja.
Eriggy innen, vagy Tarzan öl meg téged. - E szavak kíséretében a majomember közelebb lépett a fenyegetõzõ majomhoz.
Az csak félrehúzódott, lassan, sompolyogva, mint a kutya teszi, ha egy másik kutyával találkozik, s méltóságán alulinak tartja a verekedést, ám elfordulni és igazából odébbállni is fél.
S akkor jött Tika, odahozta a kíváncsiság.
Mellette szökdelgetett a kis Gazan.
Csodálkoztak õk is, akár a többiek, de Tika nem vicsorgott.
Tarzan felfigyelt erre, hagyta hát, hogy egészen közel jöhessen.
- Tarzannak is van baluja, tessék - mondta Tarzan.
- Ez a kis balu és Tika baluja együtt játszhat.
- Ez egy Gomangani - válaszolta erre Tika.
- Meg fogja ölni az én balumat.
Vigyed õt innen, Tarzan.
Tarzan nevetett.
- Ez meg Pambának, a patkánynak sem árthat - mondta.
-Ez csak egy kis balu, és csupa ijedelem.
Hadd játszhasson Gazannal.
Tika még mindig félt, érthetõen, hiszen a nagy emberszabásúak minden vadságuk ellenére félénkek. Hanem végül valami más, a Tarzan iránt érzett határtalan bizalma gyõzött benne. Elõretuszkolta hát Gazant a kis fekete fiú felé.
A majmocska, ösztönétõl vezérelve hátrált, inkább anyjához bújt. Apró tépõfogait vicsorgatta, és visongani kezdett. Hangjába félelem és düh vegyült.
Tibo sem adta jelét, hogy közelebbi ismeretséget óhajtana Gazannal, így Tarzan ezt az elképzelését egyelõre feladta.
Az elkövetkezõ héten Tarzan igen zsúfolt életet élt.
A balu sokkal nagyobb felelõsség volt, mint hitte.
Egyetlen pillanatra sem tágíthatott mellõle, hiszen a törzs tagjai közül egyedül Tikában bízhatott, hogy nem öli meg a védtelen kisfiút, mihelyt a majomember leveszi róla figyelõ tekintetét.
Magával kellett vinnie Go-bu-balut a vadászataira.
Ez kényelmetlen dolog volt, ráadásul a kis fekete teremtmény eléggé butának látszott, s továbbra is félt Tarzantól.
A dzsungel apróbb lényeivel szemben is tanácstalan maradt, örökké tehetetlenkedett.
Tarzan csak bámult, hogyan élhetett meg ez a gyerek ennyi évet is?
Próbálta tanítgatni, s ennek során legalább az valami reménysugár volt, hogy Go-bu-balu elsajátította az emberszabásúak nyelvének néhány szavát, s hogy most már fel tudott mászni egy magasabb ágra minden félelem nélkül, mert eddig ilyenkor mindig visított. Volt azonban valami a gyerekben, ami aggasztotta Tarzant.
Gyakran figyelte õ falujukban a feketéket.
Látta a gyerekeket vidáman játszani. De ez a kis Go-bu-balu sosem nevetett.
Igaz, maga Tarzan se nevetett soha.
Olykor-olykor elmosolyodott, komolyan-komoran, de a nevetés valami idegen dolog volt neki.
A feketék bezzeg nevetõsek, gondolta a majomember.
Gomangani tulajdonság a nevethetnék.
Aztán meg látta azt is, hogy a kis fekete fiú gyakran eltolja magától az ételt, és napról napra soványabb lesz.
Olykor azon kapta a fiút, hogy sírdogál magában, Tarzan megpróbálta vigasztalni, s ugyanúgy nem kímélte a fáradságot, ahogy Kala sem, mikor a dzsungel fia volt balu, de hiába.
Go-bu-balu egyszerûen nem félt többé Tarzantól - ez volt minden.
De félt minden más élõlénytõl a dzsungelben.
Félt a dzsungeltól éjszaka, amikor a magasban ott "lengedeznek" a rejtélyes, veszélyt sugalló hangok, rikkantgatások, s a mélyben a nagy ragadozók hörgése hallatszik észveszejtõn.
Tarzan nem tudta mitévõ legyen.
Angol vérének öröksége tette, hogy gondolni sem bírt bármi vállalkozás feladására, ha egyszer már belefogott. Másrészt kénytelen volt bevallani, hogy ez a balu minden, csak nem az, amit remélt.
Jóllehet hû maradt maga vállalta feladatához, és odáig is eljutott, hogy õszinte szívvel kedvelte Go-bu-balut, de nem tudta becsapni önmagát azzal, hogy õ ezt a kis fekete lényt olyan szenvedélyesen szeretné, ahogy Tika Gazant, s ahogy a fekete anya Go-bu-balut.
A kis fekete fiú persze "fejlõdött", és így valóban messze volt már az az idõ, amikor rettegve nézett Tarzanra. Most a bizalom és a csodálat korszaka következett el.
A fehér ördög-isten mindig csak és csak kedves volt hozzá, jót tett vele, ám Go-bu-balu látta, milyen kegyetlen tud lenni másokkal.
Látta, ahogy ráveti magát egy-egy hímmajomra, ha az a kis védencre - azaz rá! - esetleg gyilkos szándékkal támadna.
S ahogy ilyenkor azok a villogó fehér fogak keményen az ellenfél nyakába vájnak, és a hatalmas izmok harchoz feszülnek.
Hallotta a vad, bestiális üvöltéseket, a harci kiáltást. Borzadva tapasztalta, hogy gyámja és a nagy, szõrös majmok egyformán üvöltöznek.
Látta, hogyan terít le Tarzan egy gazellát. Ugyanúgy, mint Numa, az oroszlán, pontosan úgy veti rá magát az állatra, hátulról mélyeszti bele fogait a nyakába.
Tibót borzasztotta a puszta látvány, másrészt valami izgalom is végigbizsergett rajta. Elsõ ízben, érezte tompa, fekete agyában a vágyat, hogy valami módon mégis méltó legyen egyszer vad nevelõjéhez.
Persze Tibo, a kis néger fiú nem volt megáldva azzal az isteni adománnyal, mely Tarzannak, a fehér fiúnak lehetõvé tette, hogy beletanuljon a dzsungel vad világába, törvényeinek nagymesterévé váljon.
Hiányzott belõle az igazi képzelõerõ.
A képzelõerõ épít hidakat és városokat, teremt birodalmakat.
A vadállatokban nem él képzelõerõ, a vademberekben alig, miközben a világon uralkodó faj százezernyi példányából is jó, ha legalább csak egyben is megvan ez az isteni kincs, amit ember el nem törölhet soha a föld színérõl.
Miközben Tarzan tépelõdött, mit is hozhat a jövõ, hogyan alakítja balujának életét, közbeszólt egy nagyobb erõ, a Sors, és kiragadta kezébõl a dolgok intézését.
Momaya, a gyermek anyja, a fiú elvesztése nyomán érzett szörnyû fájdalmában, tanácskozott törzsének varázslójával, de eredménytelenül.
A tanács - a medicina -, amit a varázsló adott neki, jóllehet két kecskét kapott érte cserébe, nem volt jó orvosság, mert az anya nem szerezte vissza általa Tibót. Az orvosságos ember még azt se tudta megmondani rendesen, merre keresheti eséllyel az eltûnt gyereket.
Momaya hirtelen haragú nõ volt, ráadásul másik törzs tagja, hát nem sokat adott a férje népének varázslójára, így aztán, amikor ez olyasmit javasolt, hogy fizetne neki még két további kecskével, s akkor nyilván hatásos lesz az orvosság, Momaya mindennek elmondta õt, s még az orvosságos ember örülhetett, hogy ép bõrrel megmenekül, futtában lengetve a sarlatánság zebrafarkát.
Ahogy a varázsló elment, Momaya lassan lecsitította dühét, és töprengeni kezdett. Tibo elvesztése óta gyakran volt így ezzel. Hogyan tovább, miként tudná legalább azt kideríteni, hol a fiú, vagy hogy él-e, meghalt-e.
A feketék jól tudták, hogy Tarzan nem emberevõ! Eddig ugyanis számtalant legyilkolt közülük, ám a tetemeket rendre visszadobta.
Olykor, köztudottan, mintha az égbõl pottyantak volna a holttestek a falu utcájára.
Mivel Tibo holtteste nem került így elõ, Momaya arra következtetett, hogy a fia él. Hanem akkor hol van?!
Ekkor eszébe jutott valami, azaz valaki, nevezetesen Bukawai, a tisztátalan, aki a domboldalban lakott, vacak kis barlangjában, ahol kapcsolatot tartott - így mondták róla - a gonosz szellemekkel.
Kevesen merészelték meglátogatni az öreg Bukawait - talán senki emberfia nem vette ehhez a bátorságot?! -, hiszen két hiéna élt vele, így mondták, mindketten ördögök állat alakban, másrészt ott volt a szörnyû betegség, amely Bukawait kitaszítottá tette - az emésztõ kór, amely lassan elette az arcát.
Mármost Momaya ravaszul azt gondolta, hogyha van valaki ezen a földön, akinek sejtelme lehet egyáltalán Tibo hollétérõl, az csakis Bukawai lehet. Hiszen õ baráti kapcsolatban áll istenekkel s démonokkal, s mivel a gyerek elrablója isten volt vagy démon, a dolog egyszerû. De még az anyai szeretet, ez a hatalmas ösztön is keményen küzdött a gátlásokkal, nekivágjon-e a sötét dzsungelnek, a távoli hegyek dombok felé, hogy találkozzék Bukawaijal, a tisztátalannal és ördögeivel.
Hanem az anyai szeretet mégis minden emberi érzés közül a legközelebb jár az abszolútumhoz - vonzása ellenállhatatlan.
A gyenge nõ testét-lelkét képessé teszi, hogy különben elképzelhetetlen vállalkozásokba kezdjen.
Momaya nem volt gyenge, nem volt ijedõs, éppen csak nõ volt, tudatlan, babonás, afrikai vadember.
Hitt az ördögökben, a fekete mágiában, a boszorkányság bûverejében.
Momaya számára a dzsungelt sokkal veszedelmesebb lények népesítették be, mint holmi oroszlánok vagy leopárdok. Ijesztõ, nevenincs szörnyek, akik képesek rá, hogy hatalmukba kerítsék az embereket mindenféle ártatlannak látszó álöltözetekben.
A falu egyik harcosától, aki egy alkalommal véletlenül rábukkant Bukawai rejtekére megtudta, hol is lakik a kórtól emésztett öreg. Nem messze egy forrástól, amely egy sziklás kanyonban tört föl két hegy között. Ezek keletebbre fekvõ vonulatát könnyû volt felismerni a nagy gránittömbrõl, mely a vonulatot megkoronázta.
A nyugati hegy alacsonyabb volt, mint a másik, és növényzet alig volt rajta, kivéve egyetlen mimózafát, amely valamivel a csúcs alatt virágzott.
A két hegyet, közölte vele a harcos, jól láthatja, mielõtt közelükbe érne. A kettõ együtt egészen félreérthetetlenül jelzi, hová igyekszik.
Persze, figyelmeztette a nõt, vigyázzon: ha vállalja is az elsõ veszélyt, s ha ép bõrrel menekül is Bukawaitól és démonaitól, ott vannak még a környék nagy ragadozói, velük semmiképp nem lesz ilyen szerencsés a dzsungelben, melyen oda is, vissza is át kell haladnia.
A harcos még Momaya férjét is fölkereste, akinek azonban végképp nem volt hatalma házsártos felesége fölött, aztán Mbongával a fõnökkel beszélt.
Ez utóbbi lényegében megfenyegette Momayát, hogy komoly büntetésre számíthat, ha vállalkozik egy ilyen áldatlan kirándulásra.
Az öreg fõnököt nyilvánvalóan olyan indokok vezérelték, amelyek az állam és az egyház õsrégi viszonyának meghatározói.
A helyi varázsló, aki híre szerint az orvoslásokhoz mindenki másnál jobban értett, féltékeny volt másokra, akik fekete mágiájának ügyeibe-bajaiba beleavatkoztak.
Õ is hallott már Bukawai varázshatalmáról, és attól félt - ez volt a legkevesebb -, hogy ha a beteg öreg valóban jó tanácsot adna Momayának, s a gyerek ekképpen megkerülne, õ maga jelentõs támogatásokat veszítene el a törzs körében, s komoly anyagi haszontól esne el ily módon.
Mivel Mbonga a varázslójától részesedést kapott, és Bukawaitól valóban semmire se számíthatott, természetesen az "ortodox egyház" mellett tört lándzsát.
Persze, ha Mbonga le is beszélte a veszélyes vállalkozásról, mi több, komoly büntetéssel fenyegette, Momaya, aki szíve mélyén megvetette az öreg fõnököt, lényegében egy csöppet sem félt e szavaktól.
Ennek ellenére szép csöndben visszahúzódott a kunyhójába, s úgy tett, mintha megszívlelte volna az intelmeket.
A legszívesebben napvilágnál vágott volna neki az útnak, hanem ez a változat most már nem volt lehetséges, mivel élelmet és fegyvert is kellett magával vinnie, s nappal a faluból semmiképp sem távozhatott volna ilyen feltûnõen. A dolog híre nyilván azonnal eljutott volna Mbonga fülébe.
Momaya úgy döntött, hogy estig vár. Aztán, mielõtt épp becsukták volna a falu kapuit, kisurrant a sötétben a dzsungelbe.
Roppantul félt, mégis határozottan indult el észak felé. Ha gyakran meg is állt, hogy lélegzetfojtva füleljen, nem közelítik-e nagy ragadozó macskák, rendíthetetlenül folytatta útját sok-sok órán át. Hirtelen valami halk hörgés-nyögés állította meg.
Szíve majdnem kiugrott. A fekete nõ ott állt, lélegezni alig mert. Aztán éles hallásával félreérthetetlenül meggyõzõdött róla, hogy párnás lábak alatt ropog az aljnövényzet megannyi gallya-füve, bármi halk s óvatos is, ami elõidézi a mozgást.
Momaya körül ott meredeztek a dzsungel óriási fái, mintha liánfüzéreket és mohafürtöket aggattak volna rájuk.
Megragadta a legközelebbit, és majom módjára elkezdett mászni a törzsén, az alacsony ágak felé.
Ahogy így kapaszkodott, s már egy kicsit elõre is jutott, hatalmas test surranását hallotta hátulról. Valami odazúdult a fára, de lejjebb, mint ahol õ járt.
Momaya biztonságba helyezkedett a lombos ágak között, és áldotta a sorsot, hogy ilyen remek talizmánt ajándékozott neki: a száraz emberfület, melyet zsinóron mindig a nyakában hordott.
Meg volt gyõzõdve róla, hogy ez jó medicina.
Kislány korában a varázslótól kapta, amikor még a maga törzsében élt, és az az orvosságos ember csakugyan volt valaki, nem úgy, mint Mbonga szerencsétlen pojácája.
Momaya egész éjszaka ott kuporgott, és az ágba kapaszkodott. Bár az oroszlán egy idõ múlva más zsákmány után nézett, csak nem mert visszaereszkedni megint a földre. Attól félt, hogy valami újabb veszély les rá. Ahogy azonban megvirradt, lemászott a magasból, s folytatta útját.
A majomember látta, hogy baluja fél, retteg a törzsbeli majmok jelenlétében, s hogy a felnõtt majmok is állandó veszélyt jelentenek Go-bu-balu életére. Nem merte egyedül hagyni, így aztán - vadászkalandjai során - mind messzebb és messzebb távolodott vele a törzs tanyahelyétõl.
Ahogy így növelte a távolságot, a végén észrevette, milyen messzire jutott észak felé. Régebben soha nem merészkedett erre a terepre! Mivel volt elegendõ víz, gyümölcs és elejthetõ húsfalat, eszébe se jutott, hogy a törzshöz visszatérjen.
A kis Go-bu-balu is egyre élénkebb lett, mint akinek kezd megjönni az életkedve. Ez az élénksége egyenes arányban nõtt azzal a távolsággal, mely a Kercsak törzstõl elválasztotta.
Most már derekasan ott kocogott Tarzan nyomában. Lent a földön és fönn a fákon is megtett minden tõle telhetõt, hogy nevelõapját kövesse.
A fiú mégis szomorú és magányos volt.
Sovány kis teste még vékonyabb lett, mióta környezetébõl kiszakadt. Tulajdonképpen kis kannibál volt, így az étrendje sok "kívánni valót hagyott hátra", s nem volt mindig ínyére a "majomcsemege".
Nyúzott, beesett arcából csak nagy szempárja világított. Ha valaki akarta volna, megszámlálhatta volna a bordáit.
Persze az állandó félelem ugyanúgy rontotta az erõállapotát, mint a nem megfelelõ táplálkozás.
Tarzan észrevette a változást, aggasztotta is a dolog jócskán.
Remélte, hogy baluját izmos, fürge kis fickóvá nevelheti.
Mekkora volt hát a csalódása.
Go-bu-balu egyetlen téren mutatott csak elõrehaladást - ez a majmok nyelvének elsajátítása volt.
Már most is jól megértették egymást, Tarzan meg õ, ha a szegényes majombeszéd "szavait" egyezményes jelekkel helyettesítették. A kis Go-bu-balu a maga részérõl mindent megtett, hogy szót értsen Tarzannal. A baj az volt csupán, hogy egyébként majdnem mindig néma maradt. Társalgásuk a kis fekete fiú részérõl a kérdések megválaszolásával ki is merült.
Tény, hogy a fiúcska fájdalma túlságosan friss volt még, és nem könnyû az ilyesmit leküzdeni.
Szívében ragaszkodott Momayához. Ez a nõ a mi szemünkben talán fondorlatosnak minõsülne, de a kis Tibonak õ volt "a" mama, megszemélyesítõje annak a nagy-nagy szeretetnek, mely nem ismer önérdeket, s amelyet nem emészt el önnön lángja.
Ahogy így kettesben vadásztak, vagyis ahogy Tarzan vadászott, Go-bu-balu meg ott ügetett mögötte, a majomember sok dologra lett figyelmes, sok dolgon gondolkozott el.
Egyszer meglepték Sabort, a nõstény oroszlánt.
Feküdt, mellette ott játszadozott két "kis" szõrpamacs. Az anyaállat figyelme azonban egy harmadikra összpontosult, akit két nagy mancsa között tartott..., aki soha többé nem játszadozik, mert olyan merev, komoly... halott.
Tarzan pontosan értette a ragadozó anyaállat fájdalmát.
Igazán elejthette volna mint vadász.
Ezért lopakodott a közelébe. Ahogy ott járt fölötte, valami mégis visszafogta a majomembert a kölykét gyászoló nõstény láttán.
Azzal, hogy Go-bu-balu "az övé" lett, Tarzan megismerte a szülõi gondokat, a felelõsséget, s közben az örömökrõl fogalma sem lehetett.
Szíve együtt dobogott Saboréval. Pár hete ez még elképzelhetetlen lett volna.
Ahogy a nõstény oroszlánt figyelte, lelki szemei elõtt megjelent Momaya képe... a fapecek az orrában... az a karika az ajkán... a súly, mely az ajkat lehúzta.
Tarzan nem azt látta, hogy számára ez a nõ rút, hanem azt, hogy úgy szenvedhet, mint Sabor, és ettõl felnyögött.
Elménknek az a különös tulajdonsága, melyet olykor képzettársításnak neveznek, odavarázsolta eléje Tikát és Gazant.
Mi lenne, ha valaki fogná magát, és elvenné Gazant Tikától?!
Tarzan mély, végzetes horgast hallatott, mintha Gazan az õ baluja lenne.
Go-bu-balu gyanakodva ide-oda forgatta a fejét, mintha Tarzan valami ellenséget fedezett volna fel.
Sabor hirtelen talpra szökkent, szeme sárgás-zölden villogott, farkával csapkodott, ahogy fülét hegyezte, bundáját felborzolta, mint aki veszélyt szimatol.
A két kis játékos oroszlánkölyök azonnal odaszökkent hozzá. Ott álltak mellette, mellsõ lábai mellõl bámultak a világba, nagy fülük felállt, kicsiny fejüket hol ide, hol oda forgatták.
Tarzan megrázta fekete üstökét, elfordult, és a másik irányba indultak tovább vadászni. Ám a majomember képzeletében egész nap, egyre-másra csak õk jelentek meg: Sabor, Momaya, Tika... egy nõstény oroszlán, egy kannibál nõ, egy ifjú majomanya... s mégis, valami összekötötte õket, nevezetesen az anyaság.
Momaya harmadnap délre érte el azt a helyet, ahonnét látszott Bukawai, a tisztátalan barlangja.
Az öreg bûv-doktor gallyakból, lombos ágakból eszkábált valami ajtófélét, amely az üreg bejáratát a veszélyes ragadozók elõl rejtette.
Ezt a szerkezetet most, a jelek szerint, félretolta, és a helyén titokzatosan, ijesztõen tátongott a barlang mély sötétje.
Momaya megborzongott, mint akit az esõs évszak szele érint.
A barlangból nem jött életjel, mégis, a kannibálanya úgy érezte, mintha baljós szemek követnék minden mozdulatát.
Ismét megborzongott.
Próbálta rávenni a lábát, hogy induljon a barlang felé, de a lábak mintha ellenálltak volna! Az üregbõl ugyanis valami ijesztõ, furcsa, riasztó, a nevetéshez hasonlatos hang hallatszott, ami se vadállati, sem emberi nem volt.
Momaya felsikoltott, és visszamenekült a dzsungelbe.
Vagy száz métert futott, mire úrrá lett rémületén. Akkor megállt, fülelt.
Fáradozása, a hosszú út, amit ijedelmek közt megtett, a sok félelem mind hiábavaló volt hát?
Megpróbálta összeszedni magát, de hiába, a félelem ismét úrrá lett rajta.
Szomorúan, kedvetlenül indult hazafelé, vissza Mbonga falujába.
Fiatal volt még..., de a válla úgy meggörnyedt, mint holmi öregasszonyé, mint aki sok-sok év terhét, rengeteg bánat súlyát cipeli, mint aki azt várja, hogy valahol leroskadhasson.
A fiatalság tavasza Momaya számára egyszer s mindenkorra véget ért.
Vagy száz méteren át vonszolta még magát, elméjét szinte megbénította a rémület, a szenvedés. Akkor hirtelen feltámadt benne valami emlék, egy kis újszülötté, aki a mellére tapadt, egy kisfiúé, aki olyan virgonckodva játszadozott, nevetett. Tibo volt az, egyre csak Tibo!
És hirtelen megkeményítette magát.
Megrázta vad fejét, aztán megfordult, és elindult visszafelé, Bukawai barlangjához. Bukawai, a tisztátalan, a mindentudó varázsló ellenállhatatlanul vonzotta üregével.
A barlang bejárata elõtt megint az az iménti undok nevetés fogadta – ami egyáltalán nem is volt nevetés.
Momaya most már rájött, hogy ez egy hiéna üvöltése.
Nem is félt tovább, épp csak a dárdáját tartotta hajításra készen, így hívta Bukawait, jöjjön elõ.
Bukawai helyett egy hiéna feje jelent meg dühödt pofával.
Momaya rászegezte a dárdát, mire a rút, komor bestia haragos morgással húzódott vissza.
Momaya ismét nevén szólította Bukawait, s ezúttal valódi válasz is érkezett - bár a hang alig volt emberibb, mint a hiénáé.
- Ki jött Bukawaihoz? - hangzott a kérdés.
- Momaya - mondta az asszony. - Momaya, Mbonga törzsének tagja.
- Mit akarsz?
- Jó tanácsra van szükségem, medicinára. Mert Mbonga varázslója nem tud orvosságot a bajomra - mondta Momaya.
- A nagy, fehér dzsungelisten ellopta tõlem Tibót. Szeretnék tanácsot kapni, hogyan szerezzem vissza õt. Hol találhatom meg szegényt, vagy legalább próbát tegyek erre.
- Tibo? Ki az?
Momaya megmondta.
- Bukawai erõs orvosságos ember - szólt a hang.
- Tanácsa öt kecskét ér, meg egy új gyékényágyat, és akkor még mindig õ tett szívességet a kérdezõnek.
- Két kecske is elég lesz - válaszolta Momaya, tudván, hogy a fekete bõrûek lelkében egy kicsit túlteng az önértékelés.
Bukawai számára élvezet volt maga az alkudozás. Ez elõcsalogatta barlangjából.
Amikor Momaya meglátta, egyszeriben sajnálni kezdte, hogy elõcsalogatta a barlangból.
Vannak dolgok, amelyek túlságosan undorítóak, borzalmasak, viszolyogtatóak - és Bukawai arca ilyen volt.
Amikor Momaya megpillantotta õt, azt is megértette, miért volt szinte érthetetlen a hangja.
Mellette két hiéna állt, akikrõl az a hír járta, hogy egyedüli társai.
Igazán összeillõ triót alkottak - a legvisszataszítóbb emberrel.
- Öt kecske és egy új gyékényágy - motyogta Bukawai.
- Két kövér kecske és egy gyékényágy - mondta Momaya, emelve a tétet, de hiába, mert Bukawai hajthatatlan maradt.
Ragaszkodott az öt kecskéhez és a gyékényágyhoz egy félórai "munkáért", s a hiénák hörögve, szuszogva támogatták igényét.
Momaya elszánta magát, hogy Bukawai minden kívánságát teljesíti, ha nincs más választása. De hát az alkudozás is a fekete emberek tulajdonsága, és így a végén kifizetõdõ volt Momaya számára ez az üzlet, mert megegyeztek félút körül. Nevezetesen úgy, hogy Bukawai három kövér kecskét kap, egy új gyékényágyat és egy darab rézdrótot.
- Gyere vissza még ma este - mondta Bukawai -, amikor a hold már két órája fönn van az égen.
Akkor megkapod tõlem az erõs orvosságot a bajodra, és attól Tibo ismét a tiéd lesz.
Hozd magaddal a három kövér kecskét, a gyékényt, de új legyen, és a rézdrótot, olyan hosszút, mint egy jól megtermett férfi alkarja.
- Nem hozhatom ezeket a dolgokat ma este - felelte Momaya.
Neked kell majd eljönnöd mindezért.
Ha visszaszerezted nekem Tibót, megkapod, amit kértél Mbonga falujában.
Bukawai a fejét rázta.
- Én tõlem te orvosságot nem kapsz a bajodra - mondta -, semmiféle medicinát, amíg itt nincs a három kecske, a gyékény meg a drót.
Momaya könyörgött, fenyegetõzött, mindhiába.
Végül sarkon fordult, és nekivágott a dzsungelnek, vissza Mbonga falujába.
Fogalma sem volt, hogyan szerez bárhogy is három kövér kecskét, egy új gyékényágyat és egy darab rézdrótot Bukawainak. Hogyan hozza át a dzsungelén mindezt a barlangüreghez. Ám abban biztos volt, hogy ha ez az ár - meg fogja fizetni, a kért javakat meg fogja szerezni..., vagy belehal.
Tibónak vissza kell kerülnie hozzá.
Tarzan céltalanul haladt át a dzsungelén a kis Go-bu-baluval, és egyszerre megérezte Bara, az õz szagát.
Tarzan éhes lett Bara húsára, ínyét csiklandozta az ígéretes íz, hanem hogy a kis baluval a sarkában, kettesben vadásszon a fürge Barára, szóba se jöhetett. Elrejtette hát a gyereket egy fa tövében, a sûrû aljnövényzet ágai, levelei közt, és csöndesen, fürgén Bara nyomába eredt.
Tibo így magányosan még jobban félt, mint a majmok közt.
A valóságos félelmek, ha tényleges vagy vélt okukat látjuk, nem is olyan szörnyûek, mint azok, amelyeket csak képzelünk. S csak népe istenei volnának a megmondhatói, micsoda képzelettel volt megáldva Tibo.
Alig pár percet töltött a rejtekén, amikor hangot hallott. Valami közeledett felé a dzsungelben!
Közelebb húzódott a fához, ahol lapult, és imádkozott, bár jönne vissza Tarzan minél elõbb.
Tágra nyílt szemmel kémlelte a sötét dzsungelnek azt a részét, ahonnan a mozgást hallotta.
És ha egy leopárd érezte meg az õ szagát?
Akkor az egy percen belül itt van, ráveti magát.
A kis Tibo nagy szemébõl forró könnyek patakzottak.
A dzsungel levélfüggönye zizegett... ott, szinte karnyújtásnyira.
Ez a valami vagy valaki ott volt pár lépésnyire az õ fájától!
Tibo szeme szinte kiesett, úgy próbálta kivenni alakját..., de kinek? A rejtelmes, fenyegetõ alaknak..., melyrõl tudta, hogy pár pillanat múlva vészjóslóan fölébe tornyosul majd, és...
És akkor a "függöny" szétnyílt, s egy nõ alakja bontakozott ki.
Tibo elfúló kiáltással ugrott, bukott le az ágról, és repült feléje.
Momaya egy pillanatra gyámoltalanul visszahátrált - a dárdájához kapott volna rögtön... s akkor, egy másodperc múlva, mindent elhajított, s csak azt a kis testet szorongatta, ölelte magához.
Erõs karjába zárta a gyermeket, nevetett, sírt, forró és boldog könnyeket ontott, melyek összekeveredtek Tibo könnyeivel, s ott csöpögtek le a nõ mezítelen mellei között.
A közeli zaj felzavarta Numát, az oroszlánt. Ott aludt egy bokortövében.
A sûrû aljnövényzeten át is észrevette, kivette a homályból a fekete nõ alakját, vele a fiúgyerekét.
Numa megrázta sörényét, s azonnal a távolságot kezdte méregetni.
Rövid cserkészés..., aztán egy jókora ugrás..., ennyi elég lesz, tudta már.
Megcsóválta a farkát, sóhajtott.
Könnyû szél támadt - Tarzannak épp "a rossz" irányból - és Bara, az õz megérzett valamit, egészen pontosan a majomember szagát.
Izmai megfeszültek, s a következõ pillanatban már rohant. Tarzan zsákmánya odalett.
A dzsungel fia bosszankodva rázta a fejét, s elindult visszafelé a kis Go-bu-baluhoz.
Csöndesen haladt, a maga mindenkori nesztelen módján.
És mielõtt odaért volna, furcsa hangokat hallott - nõi nevetést, nõi sírást, és a kettõ mintha ugyanabból a torokból tört volna fel, s belevegyült az egészbe valami gyereksírás, rázkódó zokogás.
Tarzan érezte, sietnie kell - és ha egyszer Tarzan sietett, legföljebb a madár s a szél hagyta le.
Ahogy Tarzan füle felfogta e hangokat, már valami egyebet is hallott. Mély sóhajtást.
Momaya nem hallotta, s hogyan hallotta volna Tibo. De Tarzan füle Bara füle volt, az õzé.
Õ meghallotta a sóhajt, és tudta, kié. Hajításhoz készítette a súlyos dárdát, mely a hátát verdeste.
A majomember szökellt, repült az ágak sûrûjén át. Olyan könnyedséggel húzta ki tokjából a dárdát, ahogy más ember egy összehajtogatott zsebkendõt húz elõ a sima országúton a táskájából vagy a zsebébõl. Ott volt a dárda a keze ügyében, ha szükséges lenne netán.
Numa, az oroszlán nem indult fejvesztetten támadásba.
Elgondolkodott a dolgon. Ez a második töprengés is azt az eredményt hozta, hogy a zsákmány az övé. Átcsusszant az aljnövényzet sûrûjén. Állt, és mohon, izzó szemmel nézte a húst.
Momaya megpillantotta õt és felsikoltott. Még szorosabban ölelte magához Tibót.
Hogy mindez egyszerre történjék..., meglelje a gyerekét, és el is veszítse ugyanabban a pillanatban!
Fölemelte a dárdáját, keze messze hátralendült a válla fölött... dobáshoz. A dárda repült, és eltalálta az állat izmos vállát. Numa felüvöltött. A seb, a fájdalom csak fokozta a ragadozó bestialitását - Numa most aztán valóban támadott.
Momaya megpróbálta lehunyni a szemét - sikertelenül.
Látta, ahogy villámsebesen közelít feléje a roppant tömegû test, a biztos halál - és akkor valami mást is látott.
Egy hatalmas, fehér ember vágódott le szinte az egekbõl, egyenesen a támadó oroszlán útjába.
Látta az erõs kar izmait, ahogy megvillantak az egyenlítõi napon - a fény mintázatát rajta, ahogy a levelek sûrûjén áthatolt a ragyogás.
Észrevette a súlyos vadászdárdát, mely közben átzúgott a légen, és szökkenése közben találta el az oroszlánt.
Numa visszazuhant, majd felágaskodott. Iszonyatosan rázta magát, hogy szabaduljon a dárdától, mely a mellkasából állt ki.
Rettentõ csapásai meghajlították, félrecsavarták a fegyvert.
Tarzan lapulva közelítette meg. Vadászkésével a kezében, óvatosan járta körbe a tébolyult nagymacskát.
Momaya lába szinte földbe gyökerezett, csak állt ott, tágra meredt szemmel, lenyûgözve.
Numa hirtelen, õrjöngve a majomemberre támadt, de az izmos-inas emberállat félreszökkent, elkerülte az irtózatos csapást, s a következõ pillanatban már lecsapott ellenfelére.
Kétszer villant a kés a levegõben.
Kétszer sújtott le Numa hátába. Az oroszlán már gyengült, a dárda a szívéhez közel találta.
A penge második döfése a vadállat gerincét érte, s akkor mellsõ lábainak görcsös rángásával, kínzóját még egyszer megpróbálta elérni. Numa a végsõket vonaglotta és végignyúlt a földön.
Bukawai attól félt, hogy végül semmi se jut neki, követte hát Momayát, azzal a szándékkal, hogy ráveszi, váljon meg legalább a díszeitõl, adja oda elõlegbe ezeket a csecsebecséket, ahogy ügyvédnek fizet elõleget az ember - mert Bukawai efféle ügyvédnek tekintette magát az "orvosságaival". Tudta portékája értékét, és szeretett volna minél több elõleget kicsikarni.
A bûv-doktor épp akkor érkezett a tett színhelyén, amikor Tarzan szembeszállt az oroszlánnal.
Látta, amit látott, és csak ámult. Ám közben sejtette, ez lesz az a különös fehér démon, akirõl ilyen-olyan mendemondákat hallott már, mielõtt még Momaya eljött volna hozzá.
Momaya most, hogy az oroszlán nem árthatott neki többé, megújult borzadállyal tekintett Tarzanra.
Hiszen ez az ember rabolta el tõle Tibót.
Nem volt felõle kétsége, hogy ezt most újra megteszi.
Ám õ eltökélte: inkább meghal, de nem hagyja, hogy Tibót bárki elszakítsa tõle.
Tarzan csöndesen nézte õket.
Elnézte, hogyan kapaszkodik a zokogó fiúcska az anyja mellére, és ezt látva vad szívében mélabús sajgás támadt.
Senki nem volt a világon, aki Tarzanba így kapaszkodott volna, aki szeretetét igényelné.
Végül Tibo fölnézett, talán a nagy csönd tette, mely hirtelen a dzsungelre szállt. Fölnézett, látta õ is Tarzant, és most nem félt.
- Tarzan - mondta a fiúcska a Kercsak törzsbeli majmok nyelvén - kérlek, ne vegyél el Momayától, az anyámtól.
Ne vigyél megint a nagy, szõrös vadak tanyahelyére, mert félek ott Taugtól, Gunótól és a többiektõl.
Hadd maradjak az édesanyámmal, Momayával, ó, Tarzan, Dzsungel Istene!
Hadd maradjak anyámmal, és vele együtt áldani fogunk téged az idõk végezetéig. Ennivalót teszünk ki neked Mbonga falujának bejárata elé, hogy éhséget sose szenvedj.
Tarzan sóhajtott.
- Menjetek - mondta végül -, menjetek vissza Mbonga falujába, és Tarzan majd követ titeket, baj ne sújthasson le rátok.
Tibo lefordította anyjának e szavakat, s akkor anya és fia szép lassan megfordult, otthagyta a majomembert, indult haza.
Momaya szívében nagy volt a félelem, és zaklatott is volt ez a szív, hiszen õ meg soha életében nem járt-kelt a földön isten társaságában, és soha ilyen boldognak sem érezte magát.
Magához szorította a kis Tibót, sovány arcocskáját simogatta.
Tarzan ezt is látta, és megint felsóhajtott.
- Tikának ott van az õ baluja - mondta magában, mint egy monológot. - Sabornak ott vannak a balui, és a Gomangani nõnek is van baluja, és Barának, az õznek is és Maminak, de még Pambának, a patkánynak is; hanem Tarzannak nem jut balu - nem jut se nõstény, se balu.
A majomember férfiember, és a férfiembernek magányosan kell járni?
Bukawai látta eltávozni õket, és rothatag szájából motyogás tört elõ, eskü-káromlás módján olyasmirõl, hogy azért neki az a három kövér kecskéje és a gyékényágya meg a rézdrótja csak meglesz, igenis!
6
A varázsló bosszút áhít
Lord Greystoke vadászott, vagy, hogy pontosabbak legyünk, fácánokat lõtt Chamston-Heddingben.
Lord Greystoke makulátlan eleganciával tündökölt - a legújabb divat szerint.
Biztos, ami biztos, az elsõ vonalban haladt, mivel nem volt igazi mestere a sportlövészetnek. Ám ami efféle ügyességének híja volt, kárpótolta a megjelenése.
A nap végére, semmi kétség, több madarat lõ majd le, mint amennyit egy évben képes lenne megenni - ha éhes lenne egyáltalán, hisz épp az elõbb kelt föl a reggelizõasztaltól. Teljesítményét két fegyverének és egy fürge töltõsegédnek köszönhette.
A hajtók - huszonhárman voltak, fehér libériában - épp felriasztották a madarakat egy kis rekettyés egére, s most úgy köröztek szemközt, hogy a fegyverek felé hajtsák õket.
Greystoke lordja pontosan oly mértékben volt izgatott, amennyire õ ilyesmit megengedett magának.
Volt valami üdítõ a sportban, tagadhatatlan.
Lord Greystoke pezsdülni érezte a vérét, ahogy a hajtók mind közelebb s közelebb terelték hozzá a madarakat.
Tétován és valamelyest bárgyún Greystoke lordja ily alkalmakkor mindig azt érezte, hogy õsidõk alapélményeinek részese lehet - hajdankori elõdjének vére buzog fel benne, mi több, valami szõrös, félmeztelen félember õsé, aki csak a vadászatból él.
És messze onnét, a dús növényszõnyegû egyenlítõi dzsungelben egy másik Lord Greystoke, Greystoke igazi lordja: vadászott.
Itt a maga mércéje szerint õ is roppant divatos volt - de még mennyire! Valahogy úgy, mint elsõ õse a birtokba kerülés elõtti idõkben.
Fojtón forró volt a nap, a leopárdbõrt hátrahagyta hát.
Az igazi Lord Greystoke-nak nem volt két vadászpuskája, ezt hadd szögezzük le azonnal, mi több, egy se volt neki, se fürge töltõ nem kísérte. Volt vele azonban valami sokkal hatásosabb, mint efféle fegyverek, töltõk vagy éppen hajtók - vele volt, benne volt az elemi éhség. Csillapításában roppant vadonbéli erõ, acélrugó izmok megannyi kötege segítette.
Aznap, késõbb, odahaza Angliában, Lord Greystoke dús lakoma során ette, falta mind a húst, amit nem õ lõtt, és itta a nemes nedûket, melyeknek palackjait zajos társaság tiszteletére bontogatták.
Ajkát finom batiszttal törölte meg, nehogy nyoma maradjon rajta az étkeknek, s nem törõdött vele, hogy más folt van rajta, nem ajkán, de lényén: hogy csaló, hamisító, címbitorló, s hogy az igazi lord valahol messze Afrikában végez talán épp a maga vacsorájával.
Az igazi lord, mindazonáltal, nem használt finom asztalkendõt sem.
Helyette barna kézfejével törölte meg a száját, véres ujjait meg a combján tisztogatta.
Majd lassan elvonult egy ivóhelyhez a dzsungelben, ahol ugyanúgy négykézláb állva csillapította szomját, mint a dzsungel többi vadállata.
Ahogy így ivott, a homályos õsvadon másik lakója közelített az ösvényen a folyóhoz.
Numa volt az, az oroszlán. Izmos testû és sötét sörényû, mogorva és vészt jósló, zajosan vonuló, "köhögve" hörgõ lény.
Tarzan, a majomember hallotta, hogy jön, amikor még egyáltalán nem láthatta volna, de nem hagyta abba szomjának oltását. Csak amikor elege volt már a vízbõl, akkor emelkedett fel, lassan, azzal a kecsességgel és méltósággal, igazi nemes vadsággal, mely mint a dzsungel gyermekének sajátja volt.
Numa megállt, látván, hogy ez az ember éppen ott iszik, ahol az állatok királya lefetyelné mindjárt a vizet.
Állkapcsa moccant, emelkedett s lejjebb ereszkedett. Kegyetlen szemében fény villant.
Horkantott, s lassan elindult elõre.
A férfi is horkantott, és lassan hátrált. Közben nem az oroszlán pofáját figyelte, hanem a farkát.
Ha az oroszlán farka jobbra-balra mozog, "söpör", idegesen rángva, akkor jobb vigyázni, ha pedig hirtelen megmerevedik, fel a magasba, a legokosabb, ha felkészülünk a harcra - vagy menekülünk. De az oroszlánfarok most egyik mozgásfélével sem "jelzett", így Tarzan csak elhátrált, a vadállat meg lement a vízhez, és ivott, alig tizenöt-húsz méternyire a helytõl, ahol az ember állt.
Holnap, meglehet, ellenségesen és fenyegetõen állnak egymással szemben, de ma az a különös, megmagyarázhatatlan "egyezség" volt érvényben köztük, amire gyakran lelünk példát a dzsungel vadjainak világában.
Mielõtt Numa végzett volna az ivással, Tarzan visszatért a vadonba, s az ágakon lengve Mbonga fõnök faluja felé közeledett.
Legalább egy hónap telt el azóta, hogy a majomember utoljára járt a Gomangani faluban.
Amióta a kis Tibót visszaadta megtört szívû mamájának, nem érzett késztetést efféle látogatásra.
Az örökbefogadott balu esete Tarzan számára egyszer s mindenkorra lezárult.
Szeretett volna a dzsungel fia is találni valakit, aki szeretetének feltétlen tárgya lehet, ahogy Gazan Tikának - de a kis fekete fiú ottléte során szerzett tapasztalatai hamar meggyõzték, hogy ilyen kapcsolatra kettejük közt, legalábbis ebben a "szereposztásban", nem lehet reménye.
Hiába töltött el egy kis idõt a fekete baluval, szívében nem változtak az érzések. Kala halála miatt továbbra is bosszúvágy égett benne a Mbonga falu minden lakójával szemben.
A Gomangani nép az õ halálos ellensége volt, ez sosem lehet másképp.
És ma Tarzan úgy érezte, egyhangú napjaiban valami változatosságot hozhat, ha egy kicsit szétcsap a feketék közt.
Még nem szállt le a sötét, amikor elérte a falut, és elfoglalta helyét a nagy fán, mely a palánk fölé lógatta be ágait.
Lentrõl, az egyik közeli kunyhóból, nagy zsivaj hallatszott.
A zaj nem volt kedves Tarzan fülének - sértette, mint a csikorgás.
Nem is szerette ezt az egészet, s úgy döntött, eltávozik egy kis idõre, remélvén, abbamarad a lárma. Mégis, ahogy pár óra múlva visszatért, a zajt ugyanúgy hallotta.
Most már eltökélte, hogy véget vet ennek a kellemetlenségnek, csöndesen lecsusszant hát a fáról a mélybe, az árnyékok közé.
Végig a kunyhók fedezékében lopakodva közelítette meg a helyet, ahonnét ez a - nagyon úgy hallotta! - panaszféle szólt.
A kunyhó bejárata elõtt tûz égett, akárcsak más kunyhók elõtt is a faluban.
Pár nõ kuporgott körülötte, s olykor hozzáadták a maguk jajveszékelõ hangjelenségét a mester produkciójához, mely a kunyhó belsejébõl harsogott.
A majomember elmosolyodott, szépen elgondolta ugyanis, mekkora lesz a riadalom, ha egy gyors szökkenéssel ott terem a sápítozó-sipítozó nõszemélyek közt a tûz fényében.
Onnét továbbhalad, be a kunyhóba, a fõrikoltozóért. Elkapja és kihozza, elnémítja rendben, aztán visszatér a dzsungelbe, mielõtt a feketék összeszednék magukat s ellentámadást kezdenének.
Tarzan sokszor hajtott végre ilyen rajtaütéseket Mbonga, a fekete fõnökfalujában.
Titokzatos, váratlan megjelenése mindig pánikkal, halálos rémülettel töltötte el a babonás feketék szívét. A jelek szerint sosem tudták megszokni még a látványát sem.
Ez a rémület volt az, ami Tarzan számára különösen ízessé tette mindig a kalandot. Mulatság volt e dolog a javából, s a dzsungel fiának emberi elméje éppen ilyesmire vágyott.
Ölni, önmagában ez nem volt neki elegendõ élmény.
Tarzan megszokta a halál látványát, s nem talált benne semmi érdekeset.
Kala halálát tulajdonképpen rég megbosszulta, ám e "hadjárata" során érezte meg, milyen borzongató édessége van a feketék lépre csalásának, a rajtaütés izgalmának.
S ebbe sosem fáradt bele.
Már éppen azon volt, hogy vad szökkenéssel, üvöltve leveti magát, amikor megjelent valaki a kunyhó bejáratánál.
A jajgató jött kifelé, épp õ, akit Tarzan a maga módján el akart csendesíteni. Fiatal nõ volt, orrában pecek, alsó ajkáról súlyos Karika lógott le, undorítóan eltorzítva a szájat. Az arcon, a homlokon, meg a melleken ott voltak azok a bizonyos tetoválások is, és valami sárral, drótokkal tákolt fura hajviselet ékesítette a fejét.
A tûz hirtelen meglobbanó fénye kirajzolta az alakot - groteszk figura volt! -, és Tarzan felismerte: ez Momaya, Tibo anyja!
A tûz fénye most hirtelen szökkenéssel az árnykörre vetült, ahol Tarzan állt meghúzódva, s az õ világosabb barna teste is elõvillant.
Momaya látta õt, felismerte a környezõ sötétségben.
Kiáltással vetette magát elõre, és Tarzan sem maradt mozdulatlan.
A többi nõ, megfordulva, szintén észrevette a látogatót, de õk nem közelítettek feléje, ellenkezõleg, felugrottak, egyszerre sikítottak, egy emberként menekültek.
Momaya Tarzan lábához borult, két kezét könyörögve emelte a magasba, torz ajkáról szóáradat indult meg, melynek értelmét a majomember végképp nem értette.
Egy pillanatig csak nézte a nõ magasba emelt, rettegõ arcát, ölni jött, de ez a beszédzuhatag másképp hatott rá, egyszerre valami zavart érzett, tiszteletfélét inkább.
Aggódva pillantott körül, majd megint a nõt vette szemügyre.
Érzelmei egyszerre átcsaptak, képtelen lett volna ölni.
Nem ölhette meg mégse a kis Tibo mamáját - másrészt ezt a szótengert sem bírta hosszasan elviselni.
Bosszús mozdulatot tett, kifejezvén, hogy ez itt akkor jól elrontotta esti szórakozását, avval egy nagyot szökkent, s tovatûnt a sötétben.
Egy pillanat múlva ott lengett már az ágak közt a fákon, és Momaya kiáltozása, jajveszékelése egyre halkult, a végén már nem hatolt el füléig.
Megkönnyebbülten sóhajtott, mikor a dzsungelben ilyen távolságra ért Mbonga fõnök falujától. Keresett egy alkalmas ágvilla-zugot, ahol álomtalan álomra, nyugtalan pihenõre hajthatja fejét. Odalent cserkészõ, fürkészõ oroszlán horkantott, köhögött. Odahaza Angliában a másik Lord Greystoke, inasa segítségével szépen levetkõzött, s bebújt a hótiszta takaró alá, ingerülten káromkodott, hogy az ablak alatt macska nyivákolt.
Ahogy Tarzan másnap reggel követni kezdte Horta, a vaddisznó nyomát, két Gomangani nyomára bukkant. Az egyik fekete ember nagyobb, a másik kisebb lehetett.
A majomember megszokta, hogy mindent, ami csak felkelti figyelmét, közelebbrõl s gonddal szemügyre vesz. Megállt: "elolvasta", mirõl beszélnek a nyomok a vadászösvény lágy agyagtalajában.
Magunkfajta ember ilyen nyomokból nem sokra tudna következtetni, még ha véletlenül ily helyzetbe kerülne is.
Talán ha valaki segít, ha felhívja a figyelmünket a bemélyedésekre, elkönyvelünk annyit, hogy valóban, itt valakik jártak, de maguk a nyomok is egymásba kuszálódnának a számunkra.
Tarzannak azonban mindegyik a maga önálló történetét regélte.
Hogy például Tantor, az elefánt járt erre, legföljebb három napja.
Numa vadászott itt az elmúlt éjszaka, és Horta, a vaddisznó alig egy órája haladt el ezen a csapáson. Tarzan figyelmét azonban nem is ez keltette fel igazán, hanem a két Gomangani nyombeszéde.
Azt olvasta ki a nyomokból, hogy elõzõ nap itt egy öregember haladt északnak egy kisfiúval, s hogy két hiéna is volt a társaságukban.
Tarzan hitetlenkedve, ámulva vakarta meg a fejét.
Az egymást átfedõ nyomokból azt olvasta ki, hogy a két vadállat korántsem követte, nem üldözte a feketéket, hiszen olykor az egyik ott haladhatott elõttük, a másik mögöttük.
Nagyon különös, megmagyarázhatatlan dolog volt ez, s fõleg azzá tette, hogy a csapás kiszélesedõ részein jól látszott: az egyik hiéna a két Gomangani bal oldalán, a másik a jobb oldalán haladt, négyen egy vonalban mentek tehát!
Tarzan akkor a kis Gomangani lábnyomából rájött, hogy ez a gyerek - egy gyerek, igen! - retteghetett, ahogy a közelében haladó hiéna feltehetõen hozzádörgölõzött. Míg a másik fekete, az öreg, teljesen magabiztosan lépkedhetett, félelemnek nyoma sem volt a járásában.
Tarzan eleinte csak a rendkívüli ellentétet, e furcsa párosítást figyelte - Dango és Gomangani így együtt! -, de most észrevett valamit a kis Gomangani nyomaiban, s ettõl hirtelen megtorpant.
Mintha levelet talált volna a sárban, s a kézírásból egy ismerõs, egy jóbarát keze nyomát is felismerte volna.
- Go-bu-balu! - kiáltotta a majomember, és egyszerre visszavillant az emlékezete a falubeli jelenetre. Képzeletben Momaya panaszos kiáltozását hallotta. A könyörgést, mellyel a lábaihoz vetette magát, szintén érteni vélte. Az esti jelenet Mbonga fõnök falujában!
S mindenre fény derült végre - a nyüszítésre, a jajveszékelésre, a fekete anya könyörgõ szóáradatára, a tûz körül a nõk együttérzõ sírására, panaszára.
A kis Go-bu-balut tehát megint ellopták, s ezúttal nem Tarzan volt a tettes, hanem valaki más.
Semmi kétség, az anya azt hitte, hogy gyermekét megint Tarzan kerítette hatalmába, s azért könyörgött, hogy visszakaphassa baluját.
Igen, ez eddig rendben is volna. De ki lophatta el ezúttal Go-bu-balut?
Tarzan tûnõdött, és elgondolkozott Dango, a hiéna jelenlétén is.
Nyomozni fog.
A lábnyomok sorai egynaposak lehettek, észak felé vezettek.
Tarzan elindult rajtuk.
Imitt-amott a sok állatnyom szinte teljesen összekuszálta a képet, máshol meg, sziklás terepeken, még Tarzan, a dzsungel fia is csaknem zavarba jött. Hanem ott volt mindenütt az a finom szag, mely az embernyomoknak megannyiszor kísérõje, még ha csak oly végtelenül érzékeny szimat számára érzékelhetõ is, mint amilyen Tarzané.
Ami a kis Tibóval történt, mind olyan hirtelenül és váratlanul esett, hogy alig kellett hozzá két nap.
Elõször is megjelent Bukawai, a varázsló - Bukawai, a tisztátalan - rothadozó arcáról a jól ismert undok húscsomó lógott.
Egyedül s nappal érkezett arra a folyóparti helyre, ahová Momaya járt naponta mosdani. Vele volt a kis Tibo is, hogy õt is megfürdesse.
Az orvosságos ember az egyik nagy bokor mögül lépett ki, közel Momayához, s annyira megrémítette a kis Tibót, hogy az visítva rohant az anyjához védelemért.
De Momaya, ha összerezzent is, azonnal szembefordult a baljós jelenséggel, s olyan volt az arca, mint egy veszett anyatigrisé, mikor harcra kész.
Amikor rádöbbent, ki is érkezett, Momaya tulajdonképpen megkönnyebbült, bár így is féltve szorította magához baluját.
- Eljöttem - mondta Bukawai minden bevezetés nélkül -, hogy megkapjam a három kövér kecskét, az új gyékényágyat és az emberkar hosszú rézdrótot.
- Nincs kecském a számodra - felelte Momaya -, se gyékényem, se rézdrótom.
A te orvosságodat én sosem láttam.
A fehér dzsungelisten adta vissza nekem Tibót.
Neked ahhoz semmi közöd nem volt.
- Hogyne lett volna - mondta erre Bukawai, és hústalan állkapcsa viszolyogtatóan járt.
- Én rendelkeztem úgy, hogy a fehér dzsungelisten Tibót neked visszaadja.
Momaya az arcába nevetett.
- Hazug beszédû - kiáltotta -, eriggy vissza az odúdba, a hiénáid közé. Rothadjatok ott együtt.
Menj, rejtsd el azt az undorító arcodat a hegy hasában. Különben a nap, ha meglát, fekete felhõvel takarja el a magáét.
- Eljöttem - ismételte Bukawai -, hogy megkapjam a három kövér kecskét, az új gyékényágyat és az emberkar hosszú rézdrótot, amit Tibo visszaszerzéséért kell adnod nekem.
- Csak alkarról volt szó a rézdrótnál - igazította helyre Momaya -, de hát semmit se kapsz, te vén tolvaj.
Nem akartál te orvosságot adni nekem, amíg nem fizetek elõre, így aztán elindultam haza a falumba, és így történt, hogy útközben a nagy fehér dzsungelisten visszaadta Tibómat..., méghozzá már csaknem Numa karmai közül...
Hát az õ segítsége volt az igazi orvosság, a tied az gyönge medicina, vénember, te lyukas arcú.
- Eljöttem - mondta Bukawai ismét, türelmesen -, hogy megkapjam a három kövér...
- De Momaya nem várta meg, míg végigmondja. Tudta fejbõl a tisztátalan ember mondókáját.
Tibót szorosan magához vonta, így sietett vissza Mbonga fõnök palánkkal körülkerített falujába.
És másnap, amikor Momaya ott dolgozott a törzs többi asszonyával együtt a banánültetvényen, s a kis Tibo a dzsungel szélén játszott, apró dárdát hajigálva eljövendõ harcos napokat elõlegezvén, Bukawai felbukkant megint.
Tibo egy mókust figyelt, ahogy felfut egy fa magasába.
Gyermeki elméjében a kis állat nyomban valami veszedelmes harcos alakját öltötte.
Lendült is a játékdárda, és a gyerek vad vérében megbizsergett fajának õsi ösztönizgalma: milyen lesz az, ha majd az éji orgián a megölt ember húsára vár, melyet a törzs asszonyai készítenek el ízes lakomához.
De ahogy eldobta a dárdát, mind a mókust, mind a fát is elvétette - s a fegyver eltûnt a dzsungel kusza aljnövényzetében.
Azt gondolta, hogy csak pár lépésnyire lehet a tiltott labirintusban!
A nõk a földeken dolgoztak.
A közelben harcosok álltak õrt. A kis Tibo vakmerõén belépett hát a sötét sûrûbe.
A liánok s a lombos ágak sûrû függönye mögött ott állt lesben három iszonytató alak - egy vénséges szurokfekete vénember, az arcát félig elemésztette már a lepra, éles kannibálfogai sárgán és undorítóan villogtak azon a lyukon át, ahol valamikor a szája és az orra volt.
S mellette, nem kevésbé visszataszítóan, két hatalmas hiéna figyelt - dögevõk, e pillanatban egy emberi döggel hármasban.
Tibo leszegett fejjel, kutatva haladt, s az elsõ pillanatokban nem is vette észre õket. Kereste kis dárdáját az indák sûrû fonatában, és akkor - egyszerre - késõ volt már.
Felpillantott, és Bukawai, a vén varázsló nézett vissza rá. Tenyerét a szájára tapasztotta, hogy ne kiálthasson.
Tibo minden erejével küzdött, de hiába.
Egy perc múlva már vonszolta is a gonosz öreg a sötét, riadalmas dzsungelén át, tenyere végig a gyerekszájon, hogy ne kiáltson. A két borzadályos hiéna meg ott haladt hol mellettük, hol elöltük, hol mögöttük. Egyre morogtak, kurrogtak, horkantgattak, vagy ami ennél is rosszabb volt, undok nevetõ hangokat hallattak.
A kis Tibo számára, aki rövidke életében eddig olyan szörnyû dolgokat ért már meg, amilyenek mással talán mindhalálig sem történnek, ez az északnak vezetõ út maga volt a lidércnyomás.
Arra gondolt most, milyen is volt a nagy fehér dzsungelistennel, és parányi lelke visszavágyódott amaz idõkbe. Bár lenne megint a nagy istennel, védené fehér erejével a szõrös majmok ellen, mindenki ellen.
Micsoda félelmek töltötték el akkor a szívét, minden porcikáját - s mi volt mindaz ehhez a borzalomhoz képest!
Az öregember ritkán szólt Tibóhoz, jóllehet csaknem az egész hosszú napot végigmotyogta magában.
Tibo füléhez csupán szó- és mondatfoszlányok jutottak el kövér kecskékrõl, gyékényágyról, rézdrótról.
- Tíz kövér kecske, tíz kövér kecske - ismételte a vénember újra meg újra.
A kis Tibo ennek hallatán azt gondolta, hogy a váltságdíj igencsak megemelkedett.
Tíz kövér kecske?
Honnét szed az õ mamája tíz kövér kecskét? Hogy ilyen áron vásároljon vissza egy kis fekete fiút?
Mbongától ugyan nem kap Momaya tíz ilyen kecskét, s Tibo tisztában volt veje, hogy apjának soha életében nem lesz többje egyidejûleg három kecskénél.
Tíz kövér kecske!
Tibo szipogott.
Ez a rothadozó vénember meg fogja ölni õt, meg fogja enni, mert a kecskéihez úgysem jut hozzá cserébe.
Bukawai a hiénáknak löki majd a csontjait.
A kis fekete fiú megborzongott, s olyan gyengeség tört rá, hogy csaknem nyomban összerogyott a csapáson.
Bukawai a fülénél fogva rántotta fel, cibálta tovább. Így haladtak.
Az út s az idõ Tibo számára végtelennek tûnt, mire végül valami barlangnyíláshoz érkeztek, két sziklás hegy közé.
Alacsony és szûk volt az odú szája.
Nyers marhabõrszíjakkal összekötözött pár csemetefa takarta el a kóbor vadak szeme elõl.
Bukawai elmozdította a primitív ajtót, s betuszkolta a barlangba Tibót.
A hiénák prüszkölve jöttek a nyomukban, aztán eltûntek az odú sötétjében.
Bukawai visszaigazgatta az ajtót, majd durván karon ragadta Tibót, s már vitte is végig valami sziklás folyosón.
A talaj viszonylag ruganyos, lágy volt. Lábak taposták simára a mocskot, az ürüléket, mely beborította, elsimítva egyenetlenségeit.
A folyosó kanyargós és nagyon sötét volt. Falai durvák, sziklásak, s Tibó bõrét sokszor felkarcolták, lehorzsolták a kövek, ahogy neki-nekiverõdött egy-egy fordulónak, kiszögellésnek.
Bukawai olyan fürgén haladt ebben az alagútban, ahogy más ember a szabad ég alatt valami ismerõs, fényes utcán.
Ismert minden kanyart, felületet, ahogy anya ismerheti gyermeke arcát, s valamiért igencsak sietett.
Durván szaporáztatta a kis Tibóval lépteit. Magyarázat volt azonban Bukawai kíméletlenségére egész helyzete: leprás, undorodva került, gyûlölt, rettegett ember, a társadalom kitaszítottja. Igazán nem élt benne angyali lélek.
A természet nem áldotta meg az ember nemesebb vonásaival, s még ha volt is benne jobb rész, a végzet könyörtelenül eltörölte.
Ravasz, fondorlatos, kegyetlen, bosszúálló ember volt Bukawai, a varázsló.
Elborzasztó történeteket meséltek róla, miféle kínzásoknak veti alá áldozatait.
Gyerekeket fenyítettek, ijesztgettek a neve puszta említésével.
Tibót is fegyelmezték Bukawaival, s most a félelem, amit anyja elvetett a gyerek szívében, rettenetes aratást ígért.
A sötétség, a rettegett varázslódoktor közelsége, a falak kemény ütései, a jövõ rémképei, a rettegés a hiénáktól: mindez csaknem megbénította a gyereket.
Bukdácsolva haladt, imbolygott inkább, mint járt, míg a végén a varázsló egyszerûen vonszolni kezdte õt maga után.
Tibo akkor hirtelen valami világosságot pillantott meg maguk elõtt, s egy másodperc múlva már ott is voltak egy nagyjából kör alakú helyiségben, ahová a "mennyezet" sziklarésén át némi napvilág is szûrõdött.
A két hiéna ott várt már rájuk.
Ahogy Bukawai belépett Tibóval, a bestiák fogukat vicsorítva elindultak feléjük.
Éhesek voltak.
Tibót szemelték ki, s egyikük már bele is kapott volna sárga fogaival a lábába, de Bukawai fölkapott egy botot a földrõl, és iszonyú ütést mért vele a dögevõre, miközben iszonyatos káromkodásokat hallatott.
A hiéna meghátrált, elfutott a szoba oldalfalához. Ott állt hörögve.
Bukawai tett egy lépést az állat felé, melynek égnek állt a szõre dühében, így fogadta a varázsló közeledtét.
Félelem és gyûlölet sütött a hiénaszembõl. Ám Bukawai szerencséjére a félelem volt az erõsebb.
Látván, hogy rá nem figyel senki, a másik szörnyeteg kurta, sebes szökkenéssel Tibo felé vetette magát.
A gyerek felsikoltott, és a varázsló mögé ugrott, aki azonnal a második állatra fordította tekintetét s tekintélyét.
Ez utóbbinak súlyos bot adott nyomatékot, jót húzott vele az állatra, és a falhoz kényszerítette.
A két dögevõ most elkezdett körözni a helyiségben, miközben a harmadik, a dög-ember, uruk és parancsolójuk, dührohamaiban vágtatott szintén ide-oda, útjukat keresztezve. A husánggal és a szavaival egyképp fegyelmezte, ütlegelte õket. Szórta rájuk az átkot, ami csak istenek, démonok hulladékaként az eszébe jutott, ékes szavakkal ecsetelve õseik alá valóságát.
Többször is megtörtént, hogy a két hiéna felsorakozni látszott a varázslóval szemben - s Tibót ilyenkor ájulás környékezte a rémülettõl, mert soha életében nem látott ekkora gyûlöletet ember és állat ily szoros összetartozásában. A vadállatokat azonban mindig legyûrte a félelem, s ha szökkentek volna, hörögve és vicsorogva, az utolsó pillanatban leálltak - épp amikor Tibo azt hitte volna, hogy átharapják a varázsló torkát.
Végül a varázsló belefáradt a meddõ hajkurászásba.
Horkantott egyet õ is, legalább olyan Vadállatit, mint a hiénái, és Tibóhoz fordult.
- Megyek, hogy behajtsam a tíz kövér kecskét, az új gyékényágyat és a két rézhuzalt, amit anyád ad az orvosságért, azért, hogy a segítségemmel visszakapjon téged - mondta.
- Itt maradsz.
Itt fogom hagyni a hiénákat - mutatott a folyosó felé, melyen át a szobába érkeztek.
Ha menekülni próbálsz, felfalnak.
Eldobta a fütyköst, kiáltott valamit a hiénáknak, ezek horkantva és ólálkodón elindultak feléje, farkuk a lábuk közt.
Bukawai a folyosóhoz vezette, s be is terelte õket.
Majd valami durva fonatot rántott oda a folyosó bejáratához, miután õ maga elhagyta a szobát.
- Ez távol tartja õket tõled - mondta Tibonak.
- Ha nem kapom meg a tíz kecskét, legalább pár csonthoz jutnak belõled, miután én jóllaktam.
- Avval otthagyta a fiúcskát, töprengjen a félreérthetetlen szavakon.
Hogy elment, Tibo a földre vetette magát, és zokogni kezdett, ömlöttek forró, halálra rémült gyermeki könnyei. A végsõ magány kétségbeesése tört rá.
Tudta, hogy anyja nem adhat érte tíz kecskét. Ezért, ha Bukawai visszatér, meg fogja õt ölni és enni.
Meddig feküdt így, nem tudta, egyszerre azonban hiénahörgésre riadt fel.
Visszatértek a folyosón, s õt bámulták a fonaton át.
Látta, ahogy sárga szemük villog a sötétben.
Ágaskodtak, cibálták az elválasztó falat.
Tibo megborzongott. Odahúzódott a szoba legtávolabbi sarkába.
Látta, hogyan inog és szakadozik is itt-ott a fonat.
Pillanatonként felkészült rá, hogy bedõl, és akkor a két szörnyeteg rárohan.
Lassan vonszolódtak a rettegéssel teli órák.
Leszállt az éj. Tibo aludt egy kicsit, de az éhes bestiák mintha egyetlen pillanatra se hunyták volna le a szemüket.
Mindegyre ott álltak a rács mögött, hallatták horkantgatásaikat és undok nevetésüket.
A mennyezet keskeny sziklarésén át Tibo megpillantott pár csillagot, s a hold is átvonult egyszer odafenn.
Amikor megvirradt, Tibo rettentõ éhséget és szomjat érzett, hiszen nem evett tegnap reggel óta, s inni is csak egyszer hagyta õt hosszú útjuk során a varázsló. Mégis, az éhség és a szomjúság is semmi volt a rettegéshez képest.
Jócskán nappal volt már, amikor a gyerek észrevett még egy rést a földalatti szoba falán, csaknem szemközt azzal a hellyel, ahol a hiénák mohón lángoló szemmel álltak s nézték õt.
Vékony kis hasíték volt a sziklafalon.
S talán csak pár lépésnyire vezet..., de talán a szabadságba!
Tibo közeledett a réshez, benézett rajta.
Nem látott semmit.
Karját nyújtotta a vaksötétbe, de tovább nem merészkedett.
Képtelenség, hogy Bukawai így hagyjon ott egy kivezetõ nyílást, gondolta Tibo. Ez a szûk vágat nyilván sehova se vezet, vagy éppenséggel még rettenetesebb veszély les mögüle.
A fiúcska valóságos félelmeihez - Bukawai! a két hiéna! – képzelt rettegések is járultak. Borzalmas, szinte nevüknincs dolgok, s ezt nem is lehet csodálni, hiszen a feketék életében, képzeletében ott hemzsegnek mindenféle figurák. Szülõjük a sötét dzsungel, a sok félelmetes árny, s maga az éj, melyet ezek a kísértetek "laknak" a vadon amúgy is rémséges lényei mellett. Mintha az oroszlán és a leopárd, a kígyó és a hiéna, meg a tömérdek mérges bogár nem volna elég, hogy elemi félelmet költöztessen ezeknek a szerencsétlen emberi lényeknek a szívébe, akik a föld legijesztõbb helyét lakják.
Ezért volt, hogy a kis Tibo nemcsak a valós veszedelmektõl rettegett, de a képzeletbeliektõl is.
Félt elindulni még egy olyan úton is, mely talán a szabadságba vezet. Hátha Bukawai odaállította a dzsungel valamelyik borzadályos démonát.
Hanem a valós veszélyek mégis törölték a fiúcska agyából a képzelteket. Ahogy nappal lett, a két hiéna, félõrülten már az éhségtõl, hozzálátott megint, hogy a rácsot "eltávolítsa". Zsákmányukhoz akartak jutni mindenképpen.
Hátsó lábukra állva tépték, marcangolták a válaszfal-félét.
Tibo halálra rémülten látta, hogy a rács engedni fog.
Nemsokára szétszakad, bedõl, mert a két szörnyeteg olyan ellenállhatatlan erõvel ostromolta már.
Egyik sarkát be is nyomták a sziklakiszögellés mögé.
Szõrös hiénaláb nyúlt be ezen a résen a szobába.
Tibo hideglelõsen rettegett, mert tudta: közel a vég.
Hátrált, rátapadt a bestiáktól pillanatnyilag legtávolabbi falra.
Látta, a rács enged, enged, enged.
Az egyik vad, hörgõ torkú hiénafej már át is furakodott rajta, a sárga fogak félreérthetetlenül csattogtak felé.
Még egy pillanat, és a tákolmány összeomlik, bezuhan a szobába. Akkor, akkor... a két vadállat ráveti magát, letépik csontjairól a húst, de még a csontjait, azokat is felfalják, és verekedni fognak belsõ szerveiért.
Bukawai ott találta meg Momayát Mbonga fõnök falujának palánkja elõtt.
A nõ, ahogy meglátta a leprás varázslót, az elsõ pillanatban undorral menekült volna, aztán megfordult, s õrjöngve, fogait vicsorítva futott felé. De Bukawai nyomban dárdával fenyegette, s így tartotta tisztes távolságban magától.
- Hol a kisfiam? - rikácsolta az asszony.
- Hol van Tibo?!
Bukawai színlelt ámuldozással meresztette tágra a szemét.
- A te kisfiad?
Hát mi egyebet tudnék én róla - kiáltotta -, mint hogy kimentettem a fehér dzsungelisten karmai közül, de a fizetségemet még mindig hiába várom érte.
Eljöttem a kecskékért, a gyékényágyért, meg a rézhuzalért, melynek hossza egy jól megtermett ember teljes karjáé legyen, vállától az ujjai hegyéig.
- Te hiénadög! - sikította Momaya.
- A gyerekemet ellopták, és te, rohadozó embermaradvány, te voltál a tettes!
Visszahozod nekem ide, vagy kikaparom a két szemed, a szívedet pedig vaddisznók elé vetem.
Bukawai vállat vont.
- Mit tudok én a te gyerekedrõl? - kérdezte.
– Én ugyan el nem vittem.
Ha ellopták megint, mit tudna Bukawai errõl a dologról?
Bukawai lopta el õt korábban?
Nem, nem, õt a fehér dzsungelisten lopta el, és ha egyszer megtette, megteszi másodszor is.
Semmi közöm ehhez.
Én egyszer visszaszolgáltattam neked a fehér dzsungelisten által, s most a fizetségemért jövök.
Ha nincs meg a fiú, és te azt akarod, hogy veled, legyen újra, Bukawai visszasegíti õt hozzád megint... tíz kövér kecskéért, egy új gyékényágyért és két rézhuzalért, mindegyik olyan hosszú legyen, mint egy jól megtermett férfi karja a vállától az ujjai hegyéig. És akkor Bukawai nem beszél többet a kecskékrõl, a gyékényrõl és a drótról, amit az elsõ esetben kellett volna fizetned az orvosságomért.
- Tíz kövér kecskét - ismételte Bukawai.
- Tíz kövér kecskét, egy új gyékényágyat és két rézhuzalt, mindegyik olyan hosszú, mint...
Momaya türelmetlen kézmozdulattal állította le.
- Várj! - kiáltotta.
-Nincsen kecském.
Hiába jártatod a szádat.
Maradj itt, míg elmegyek a férjemért.
Neki legalább három kecskéje azért van. És megpróbálunk valamit.
Várj!
Bukawai letelepedett egy fa tövébe.
Elégedettséget érzett, tudta ugyanis, hogy vagy a fizetség, vagy a bosszú az övé lesz.
Nem félt ezektõl a más törzsbéli emberektõl, miközben tudta, hogy azoknak félniük kell tõle, gyûlöletet kell érezniük iránta.
Maga az, hogy leprás, megvédi attól, hogy kezet emeljenek rá. Varázslói híre-neve pedig minden bizonnyal sebezhetetlennek tünteti fel.
Úgy határozott, hogy a tíz kecskét odaterelteti velük a barlang bejáratához. Ekkor Momaya visszatért.
Három harcos volt vele - Mbonga fõnök, Rabba Kega, a falu varázslója, valamint Ibeto, Tibo apja.
Úgy különben sem voltak éppen szívélyes emberek, de most, hogy arcukat harag torzította el, akárki szívében riadalmat ébresztettek volna. Bukawai azonban nem érzett félelmet, legalábbis az arca nem árulta el.
Helyette pökhendien rájuk meredt, aztán mint akinek rendben a szénája, úgy üdvözölte õket, s nézte, hogyan telepszenek félkörben elébe.
- Hol van Ibeto fia? - kérdezte Mbonga.
- Honnét tudnám én azt? - hangzott Bukawai válasza.
- Nem vitás, a fehér ördög-isten vitte el.
Ha megkapom a fizetségemet, készítek erõs orvosságot, s akkor megtudjuk, hol van Ibeto fia, és vissza is kapjuk õt megint.
Az én orvosságom segített a legutóbb is, hogy a fiú visszatérhetett... de ezért még nem kaptam meg, ami nekem jár.
- Megvan nekem a magam orvosságos embere, ha varázsmedicina kell - válaszolta méltósággal Mbonga.
Bukawai csúfondáros mosoly kíséretében állt fel.
- Nagyszerû - mondta -, hát akkor készítse el õ az orvosságot, és majd kiderül, sikerül-e azzal visszahozni Ibeto fiát.
- Pár lépésnyit távolodott tõlük, aztán dühösen visszafordult.
- Az õ orvossága nem hozza vissza a fiút... ezt én biztosan tudom! És tudom azt is, hogy mire megtaláljátok, késõ lesz bármi orvosság, mert a fiú halott lesz.
Erre én most jöttem rá az imént. Halott apám nõvérének szelleme jött, s jelentette.
Az meglehet, hogy Mbonga és Rabba Kega nem sokra becsülte a kettejük mágiáját, s ugyanígy szélhámosságot sejtett a mások bûvtudományában is, hanem az ilyen dolgokban azért csak lehet mindig "valami" - fõleg ha nem látnak át rajta. Például most.
Köztudott volt, hogy az öreg Bukawai démonokkal érintkezik, s hogy kettõvel közülük együtt is él, hiéna alakban élnek vele ezek a gonosz szellemek. Akkor meg?
Nem lehet túl hamar elutasítani se, amit mond.
Az áron kellett csak már gondolkozni. Mbonga nem szívesen vált volna meg tíz kecskétõl, csupán azért, hogy egyetlen eltûnt fiú életét visszanyerjék - akit aztán elvisz esetleg a himlõ, mielõtt a törzs hasznos harcosává cseperedhetne.
- Várj - mondta hát Mbonga.
- Lássunk valamit ebbõl a te mágiádból. Jó mágia-e, s mennyire jó.
Majd utána beszélhetünk a fizetségrõl.
Rabba Kega is elkészíti a maga orvosságát.
Aztán meglátjuk, kié a jobb.
Ülj le, Bukawai.
- A fizetség tíz kövér kecske lesz... meg egy új gyékényágy... és két rézhuzal, hosszuk egyenként egy magas ember karja válltól az ujjbegyekig, és az egészet elõre kérem. A kecskéket hajtsátok oda a barlangom bejáratához.
Majd akkor elkészítem az orvosságot, és másnapra a fiú idehaza lesz az anyjánál.
Gyorsabban ez nem megy, mert ennyire erõs orvosság elkészítéséhez idõ kell.
- Csinálj valami orvosságot most rögtön - mondta Mbonga.
- Hadd lássuk, miféle medicinád van egyáltalán.
- Tüzet kérek - válaszolta erre Bukawai -, s akkor láttok tõlem egy kis mágiát.
Momayát elküldték tüzért, s míg távol járt, Mbonga alkudozni kezdett Bukawaival az árról, mert tíz kecske, ezt mondta a fõnök, inkább egy fejlett testû harcosért lenne megfelelõ ár.
Felhívta Bukawai figyelmét arra is, hogy õ, Mbonga, igen szegény. Az emberei is igen szegények, s hogy tíz kecske az legalább nyolccal több, mint amennyi számításba jöhet, nem is szólva a gyékényrõl és a rézdrótokról. De Bukawai hajthatatlan volt.
Az õ orvossága nagyon költséges, és legalább öt kecskét az isteneknek akar áldozni, akik dolgában segítik.
Még egyre vitatkoztak, amikor Momaya visszaérkezett, hozván a tüzet.
Bukawai letett egy kicsit a tûzbõl maga elé, az oldalán lógó tüszõbõl egy kis porféleséget vett elõ, rászórta a zsarátnokra.
Hirtelen pöffenéssel füstfellegecske szállt fel.
Akkor belehadart párszor a levegõbe, majd úgy tett, mint aki elájul.
Mbongára és a többiekre is nagy hatást tett a dolog.
Rabba Kega ideges lett.
Érezte, ez az õ szakmai becsületének rovására megy.
Maradt még egy kis tûz az üstben, melyet Momaya hozott.
A falu varázslója fogta az üstöt, egy marék száraz levelet szórt belé, míg senki se figyelt rá, aztán félelmeteset üvöltött. Ez ráirányította Bukawai közönségének figyelmét.
Csodás módon magát Bukawait is felélesztette ájulásából. Ám amikor az ocsúdó öreg bûv-doktor látta, mi a zavar oka, gyorsan visszahelyezkedett eszméletlen állapotába, mielõtt bárki észrevette volna leskelõ hamis játékát.
Rabba Kega látta, hogy Mbonga, Ibeto és Momaya is rá figyel most, így aztán gyorsan belefújt az üstbe, aminek is az lett az eredménye, hogy a levelek felizzottak, még sûrûbb füst szállt fel közülük az edény száján.
Rabba Kega úgy tartotta az üstöt, hogy a száraz leveleket senki ne lássa.
A szemek tágra meredtek, ahogy a falu varázslója ezt a figyelemre méltó produkciót végrehajtotta.
S õ maga, roppant felszabadulást érezvén, nekilendült nyomban.
Üvöltözött, szökdelt föl és le, s borzasztó fintorokat vágott. Arcát közel tolta az üst szájához, és úgy beszélt bele valami összevisszaságot, mintha a szellemekkel társalogna.
Így foglalatoskodott, amikor Bukawai magához tért - vagyis a kíváncsisága gyõzedelmeskedett.
Senki se figyelt már rá.
Fél szeme hunyorgott, düh villant benne, majd õ maga is felordított. Amikor biztos lehetett benne, hogy Mbonga feléje fordul, megmerevedett s görcsösen rángatózni kezdett a két kezével, két lábával.
- Látom õt! - rikkantotta.
- Messzi van!
A fehér ördög-isten nem szerezte meg.
Hanem egyedül van, és nagy veszélyek környékezik. Ám - tette hozzá -, ha azt a tíz kövér kecskét s mind a többi dolgot gyorsan megkapom, van még idõ a megmentésére.
Rabba Kega szünetet tartott, hallgatta õ is e szavakat.
Mbonga kérdõen nézett rá.
A fõnök nem tudta, mit higgyen, mit ne.
Melyik orvosság a jobb.
- A te mágiád mit mond? - kérdezte akkor Rabba Kegát.
- Én is látom õt - üvöltötte a falu varázslója. - De nem ott van, ahol Bukawai mondja.
Hanem a folyó medrének mélyén, és halott.
Mire Momaya fennhangon elkezdett zokogni.
Tarzan követte az öregember, a két hiéna és a kis fekete fiú nyomait. Elérkezett a két hegy közti sziklás kanyonból nyíló barlang bejáratához.
Megállt a Bukawai tákolta csalkerítéskapu elõtt, és fülelt. Hallotta bentrõl, nagyon halkan, messzirõl a hörgéseket és horkantásokat.
S akkor, a vadállati hangokba vegyülve, valami mást is hallott a majomember: egy gyerek halálfélelmének iszonyú sikoltozását.
Tarzan most már nem habozott.
Félretaszította az ajtót, beugrott a barlang elõterébe.
Szûk és sötét volt a folyosó, de a dzsungel alvilági sötétjéhez szokott szeme a majomembert a vadállatok éji tájékozódásának adományával áldotta meg. - Ezt a tájékozódási képességét gyerekkora óta fejleszthette.
Sebesen, mégis óvatosan haladt elõre. Kellett is vigyáznia, mert sötét, barátságtalan és kanyargós volt a folyosó.
Ahogy elõbbre jutott, egyre erõsebben visszhangzott a szûk térben a két hiéna "hangversenye". Azt is hallotta már, ahogy karmuk valami faanyagot kapar.
A gyerek nyögése, sírása is erõsödött, és Tarzan ráismert a hangra. Az a kis fekete fiú van itt a barlang mélyén, akit õ egykor balujának óhajtott volna.
Tarzan közeledésében nem volt semmi hisztéria.
Túlságosan is hozzászokott a dzsungelben a halálhoz, nem rázta meg különösebben az a fenyegetés sem, hogy olyan valaki veszti épp életét, akit õ maga jól ismer. Megnõtt benne valami más: a harci kedv.
Szívében vadállat volt, semmi más, és a vadállatok szíve hevesebben ver, ha összecsapás ígérkezik.
A hegy gyomrában, a "sziklaközpontban", a kis Tibo a fal tövébe lapult. Meghúzta magát, ahogy csak tudta, mintha ettõl remélne valamit a két éhes vadállat ostromával szemben.
Látnia kellett, hogyan enged a tákolmány-ajtó a hiénák mancsának eszeveszett tombolása nyomán.
Tudta, hogy pár perc múlva az õ kis élete borzadályosan kihuny a két fenevad sárga tépõfogai között, karmai alatt.
A két nagy erejû test szüntelen rohamai nyomán az ajtó most valóban beszakadt. Recsegése, ropogása közepette rontott be a két ragadozó a sziklaszobába.
Tibo még egy utolsó rémült pillantást vetett rájuk, aztán zokogva hajtotta karjára a fejét.
A hiénák pillanatnyi szünetet tartottak, az óvatosság és a gyávaság visszafogta õket áldozatuktól.
Csak álltak, izzó szemmel nézték a gyereket, majd lopakodva, lelapulva elkezdtek kúszni feléje.
Ekkor érte utol õket Tarzan. Sebesen, halálos csendben érkezett a szobába, de nem olyan nesztelenül, hogy a két éles fülû dögevõ meg ne hallotta volna.
Dühödt hörgéssel fordultak Tibótól a majomember felé, amikor az, ajkán mosollyal, rájuk rohant.
Az egyik állat egy pillanatig még állta a sarat. De a majomembernek még a kését se kellett elõhúznia a megvetett Dango ellenében.
Rántott egyet a vadállaton, megragadta a grabancát, ahogy az épp elosont volna mellette, és izmos karjával keresztülrepítette a szobán, magasan, a társa után, aki addigra már a folyosón inait, és kinti menedéket keresett.
Tarzan akkor felkapta a földrõl Tibót. A gyerek, érezvén, hogy ez nem hiénamancs, hanem emberi kéz, kinyitotta a szemét, s hitetlenkedve, meglepetten nézett fel. Végül Tarzanra borult, és hulltak, hulltak megkönnyebbült könnyei. Zokogás hangja tört fel ajkáról, s szabadítóját úgy markolta, mintha a fehér istenféleség máskor nem a dzsungel legrettegettebb alakjának számított volna odahaza náluk.
Amikor Tarzan a barlang szájához ért, a hiénák nem voltak sehol. Akkor megengedte a fiacskának, hogy igyon a közeli forrásból, majd a vállára kapta, s megindult a dzsungel felé sebes ügetésben. Eltökélte, hogy Momaya siránkozását minél elõbb elcsitítja. Ugyanis "világosság gyûlt az agyában", hogy az asszony minden keservét a baluja okozza eltûntével.
- Nem halott a folyó fenekén - kiáltotta Bukawai.
- Mit ért ez az alak itt a mágiához?
Ki ez egyáltalán, hogy Bukawainak azt meri mondani: orvossága nem jó orvosság?
Bukawai látja Momaya fiát.
Messze van õ innen, és nagy veszélyben van.
Siessetek hát azzal a tíz kecskével, különben...
De ezt a mondatát sosem fejezhette be.
A magasból jött az a valami, ami félbeszakította. És mind az öt fekete szinte ájult rémülettel nézett fel, s látta meg a nagy, riasztó fehér ördög-istent a fa egyik ágán, épp felettük. De mielõtt menekülhettek volna, egy másik arc is elõbukkant ugyanonnét, s ez nem volt más, mint a kis Tibo arca, ráadásul ez az arc boldog volt, csupa nevetés.
S akkor Tarzan félelem nélkül leszökkent közéjük, hátán a fiúcskával, akit a következõ pillanatban anyja elé helyezett.
Momaya, Ibeto, Rabba Kega és Mbonga a kisfiú köré gyûltek, s valamennyien egyszerre kérdezgették õt.
Momaya akkor, hirtelen, vadul rárontott volna Bukawaira - mert Tibo nagyjából mindent elmondott, mi szenvedés érte a gonosz vénember által -, de az ellenfél nem volt sehol. Bukawainak nem volt szüksége fekete mágiára, hogy megértse, semmiféle könyörületet nem várhatna ott, a bûvös füstölések színhelyén, s ezért inkább õ maga füstölt el. Futott a dzsungelén át, ahogy csak bírta roskatag, vénséges lába, ment borzalmas barlangjába, ahová, tudta, nem csupán a nagy távolság miatt nem fogja követni a faluból senki.
Tarzan is eltûnt - de hát ez már csak az õ módszere volt. Így tartotta rejtelmes rémületben mindig a fekete bõrûeket.
Akkor Momaya szeme Rabba Kegára villant.
A falu varázslója láthatott valamit ezekben a szemekben, ami neki semmi jót nem ígért, így inkább elhátrált a körbõl.
- Hát így halott az én Tibóm, így van a folyó fenekén, mi? - vijjogta az asszony.
- És messze van, maga van és nagy veszélyben? Tessék?!
Mágusok!
- Momaya ebbe az egyetlen utolsó szóba sûrítette nagy véleményét a jóstudományt illetõen.
- Mágusok, hogy ne mondjam...!- tovább visított.
- Majd én adok nektek mágiát! - Avval fölkapott egy letört ágat, és a túl lassúnak bizonyuló Rabba Kega fejére sózott vele.
A férfi most már fájdalmasan üvöltve menekült, Momaya követte, és ütötte-verte a hátát, a vállát, ahol érte, ki a kertkapun, végig a falu utcáján, és mindenki nagy élvezettel nézte a jelenetet. A harcosok, a nõk, a gyerekek, aki csak jelen lehetett az örömteli látványosságon, élt az alkalommal, derült a különben oly rettegett Rabba Kegán.
Ekképp esett, hogy adandó ellenségeinek táborába Tarzan "besorolhatott" két újabb személyt, két varázslót. Passzív ellenségbõl aktív ellenséggé lettek, s mindketten sokáig fennmaradtak aznap éjjel, tervezgetvén a visszavágás lehetõségeit. A fehér ördög-isten olyan csúfságot hozott a fejükre, akkora hitelrontójuk lett, hogy természetes rosszindulatuk s jövõt féltõ bosszúszomjuk makacs, tartós eleggyé alakult: fortyogva várta, mikor jön el végre a maga órája.
Az ifjú Greystoke lord, persze, nem is sejtette, mi mindent forralnak ellene. És ha tudja, akkor se törõdik vele különösebben - ez bizonyos.
Álma aznap éjjel ugyanolyan zavartalan volt, mint máskor, s ha tetõ nem födte, ha ajtó nem õrizte is betolakodóktól, jobban aludt, mint nemes rokona odahaza Angliában, aki aznap túl sok homárt evett és nyakló nélkül vedelte a bort.
7
Bukawai bukása
Amikor a majomember kisgyerek volt még, sok egyéb között megtanult igen hajlékony, erõs köteleket sodorni jó rostos, szálas dzsungelfüvekbõl.
Ellenállóak, téphetetlenek voltak a kis Tarmangani kötélfonatai.
Nevelõapja, Tublat tudott volna mesélni errõl egyet s mást.
Ha egy marék hernyót adott volna neki valaki csemegének, bizony, még arról is beszámolt volna, mily fondorlatos módokon kellemetlenkedett neki magának is Tarzan efféle kötelek révén. Tublat, persze annyira gyûlölte ezeket a szerszámokat, hogy - ha csak szóba jöttek Tarzannal összefüggésben! - el kellett volna távolodnia a hallgatónak, hacsak nem akart belesüketülni a haragos emlékidézõ ordításba.
Oly gyakran röppent a kígyószerû hurok a mit sem sejtõ Tublat nyakába, oly számtalanszor tette nevetségessé, okozott neki fájdalmat lerántva õt lábáról, amikor effélére végképp nem lett volna "szüksége", hogy nem csoda, ha vad szívében kevés szeretetnek maradt hely a nevelt fia - vagy ennek találmányai - iránt.
Némelykor Tublat a levegõben is meglengett a kötél végén, s ahogy szorult a hurok, szó szerint a halállal kellett szembenéznie, miközben a kis Tarzan fent táncolt egy ágon, csúfolta õt, tiszteletlenül fintorgott rá.
Volt aztán egy olyan alkalom is, amikor a kötél remek szolgálatot tett. Egy s csak egyetlen ilyen kapcsolata volt a kötéllel, amelyre Tublat szívesen emlékezett.
Az élénk agyú és fürge testû Tarzan mindig újfajta játékokat eszelt ki.
A játék volt az az eszköz, amelynek révén gyerekkorában oly sokat tanult.
Ezen a napon is nagy tanulság várta, s hogy a tanulságért nem kellett az életével fizetnie, õt magát, Tarzant lepte meg a legjobban, Tublatot meg elkeserítette.
Az ember-gyermek, ahogy a kötelet éppen egy játszótársa nyakába akarta dobni - a pajtása felette volt a fán -, elvétette a dolgot, s egy kiálló ágat talált el helyette.
Ahogy megpróbálta kiszabadítani onnét a kötelet, a hurok csak tovább feszült, szorult.
Tarzan akkor elkezdett mászni a kötélen, hogy leoldozza a nem kívánt helyrõl.
Ahogy már fent járt magasan, egyik kaján társa odalent a földön megragadta a szabadon lengõ kötélvéget, szaladni kezdett vele, meghúzta amonnét is.
Tarzan üvöltött, hogy hagyja már, s akkor a fiatal majom el is engedte a kötelet, de csak egy kicsit - és nyomban megrántotta ismét.
Az eredmény az lett, hogy Tarzannal lengeni kezdett a kötél, s a majomfiú máris felismerte az új játéklehetõséget, méghozzá örömmel!
Felszólította hát a majmot, hogy ezt, ezt folytassa... és Tarzan akkor lengéit ide-oda, amennyire a kötél hossza engedte. Ám a távolság nem volt elég nagy, a magasság a földtõl sem oly jelentõs, hogy kellõképpen izgalmassá tette volna a dolgot, ahogyan pedig fiúgyermekek a játékot szerelik.
Tarzan felkapaszkodott hát az ágig, ahol a körtõl elakadt, leoldozza, elvitte onnét, s keresett egy alkalmas - hosszú, magasan levõ - másik ágat.
Itt újra odaerõsítette, a szabadon lógó véget megfogta, sebesen lekúszott az ágak közölt, ameddig a kötél engedte. Akkor elindult lengve a kötélvégen. Kis fiatal teste tekergeti és pörgõit - élõ emberi ingasúly a dzsungelfûsodraton -, tíz méterre a talajtól.
Hûha, ez volt csak a gyönyörûség!
Valóban elsõrendû mulatságnak bizonyult.
Tarzan megbûvölten csinálta.
Hamarosan rájött, hogy ha testét a kellõ pillanatban tekeri így vagy úgy, lengését gyorsíthatja, vagy lassíthatja, s persze hogy - fiú lévén! - a gyorsítást választotta.
És egyszerre ott lengett valóban végletes pontok közt, s lentrõl a Kercsak törzs tagjai valami szelíd bámulattal nézték.
Ha közülünk leng ott valaki azon a kötélen, nem történt volna meg, ami Tarzannal történt, hiszen egyikünk sem lett volna képes olyan sokáig függeszkedni a sodralékon. De Tarzan számára az ilyen függeszkedés majdnem annyi volt, mintha két lábon kellett járnia.
Tény, hogy soká nem érzett õ fáradást, amikor közönséges földi emberhalandó már ájultan zuhant volna le a kimerültségtõl.
S ez a szívós erõ lett csaknem a végzete is.
Tublat ugyanúgy figyelte a lengést, mint a többiek a törzsbõl.
Nem volt a világon még egy teremtmény, akit Tublat olyannyira szívbõl gyûlölt volna, mint ezt a számára undok, szõrtelén, világos bõrû majom-karikatúrát.
Ha Tarzan nem olyan fürge, és ha Kala nem szereti õt vad, féltékeny szeretettel, Tublat rég megszabadult volna családjának eme szégyenfoltjától.
Olyan rég volt az már, amikor Tarzan a törzs tagja lett, hogy Tublat el is felejtette, miképp került a fiú a dzsungelbe, s az õ családjába, így aztán valahogy úgy képzelte, hogy ez a balu is az õ sarja, és már a puszta küllemével is szégyent hoz rá.
Messzi, messzi lengett Tarzan, a majomfiú a kötélen, elérte az ív elképzelhetõ legmagasabb pontját, amikor a durva kérgen dörzsölõdõ, horzsolódó kötél elvékonyodott, és - elvált az ágtól.
A bámuló majmok azt látták, hogy a sima, barna test repül lefelé, lefelé, lefelé, lefelé, hull, mint az érett gyümölcs.
Tublat felszökkent a levegõbe, ugyanúgy fejezte ki gyönyörét, ahogy az emberek is teszik.
Hiszen ez akkor most - érezhette - Tarzan végét jelenti, és az õ - Tublat - mindenféle gondjának-bajának is véget vet.
Ettõl fogva békében, biztonságban élheti az életét.
Tarzan zuhant... vagy tizenöt métert, és a hátára esett, a sûrû bozótba.
Kala volt az elsõ, aki ott termett mellette. A vad, rút, szeretõ szívû Kala.
Látott õ már ilyesmit: akkor a saját balujából szállt ki egy nagy esés után az élet.
Most ezt is ugyanúgy veszti el?
Tarzan moccanatlanul hevert, amikor a majom-mostohaanya rátalált. Teste mélyen beágyazódott a bozótba.
Pár percbe telt Kalának, hogy kiszedje onnét, elvonszolja. A fiú nem volt halott.
Élt, s még csak komolyabb sérülése sem volt.
A bozót felfogta az esést.
A feje hátsó felén volt egy hasított seb, ott érte az ütés - az sem csekélység! -, s ez magyarázta eszméletvesztését is.
Pár perc múlva Tarzan ugyanolyan élénken szökdelt, mint korábban.
Tublat õrjöngött.
Haragjában belemart a hozzá legközelebb álló majomba. Meg is lett érte a méltó büntetése. Balszerencséjére, ezt az illetlenséget egy fiatal, erõs hímmel szemben követte el, aki elsõ dühében jól megadta neki a magáét.
Tarzan azonban megint tanult valamit.
Azt, hogy az újabb és újabb dörzsölés végül elnyûvi, átszakítja a kötélrostokat. Persze újabb éveknek kellett eltelnie, hogy e tanulság többet mondjon neki, mint hogy "kötélen, fák közt lengeni nem kell", vagy legalábbis nem szabad fölmenni oly magasba.
Mindazonáltal eljött a nap, amikor ugyanez a tapasztalás, mely gyerekkorában csaknem halálos volt, életét megmentõ tudománynak bizonyult.
Rég nem volt már gyerek - megtermett, hatalmas dzsungelhím volt.
Senki se vigyázott rá, nem védte gondos szeretet, s nem is szorult ilyesmire.
Kala halott volt.
Halott volt Tublat is, s bár Kalával eltávozott a földrõl az egyetlen teremtmény, aki a dzsungelben szerette Tarzant, Tublat után - hogy a nagy majom megtért a szõrös õsök örökhonába - épp elegen maradtak, akik gyûlölték a sima testû majomfiút.
Nem arról volt szó, hogy kegyetlenebb vagy vadabb lett volna õ, mint társai, hiszen õk is igencsak kegyetlenek és vadak voltak. Ráadásul Tarzan képes volt velük szemben olykor a gyengédségre is, s ez az adomány belõlük merõben hiányzott.
Ugyanígy nem volt meg bennük, ami csak az ember sajátja: a humor.
Tarzanban ott élt - talán egy kicsit túlzottan is, mohón, kíméletlenül -, ez az érzés, s a tudás, hogy társait megtréfálja, ellenfeleivel pedig kegyetlenül gunyoros játékokat ûzzön.
De ha mindenkit összeszámlálunk, akkor sem találhatunk még valakit, aki oly ellenséges szívvel gondolt volna Tarzanra, mint a két sziklás hegy közti kanyonban, a barlangjában élõ Bukawai, a tisztátalan varázsló. A Mbonga fõnök falujától északra lakó vén Bukawai féltékeny volt Tarzanra, és õ lett az, aki kevés híján a majomember végzetét okozta.
Bukawai hosszú hónapokon át dajkálta magában a gyûlöletet, s a bosszú esélyei csekélyek voltak, hiszen Tarzan a dzsungelnek merõben más részein járt, mint ahol a bûv-doktor ürege volt.
A fekete sarlatán egyszer látta csak a fehér ördög-istent, ahogy Tarzant a feketék nevezték. Ám a majomember akkor épp elég kárt okozott neki, megfosztotta egy busás adománytól, amire pedig a leprás szörnydoktor bizton számíthatott már. Mi több, Tarzan lejáratta az õ orvoslástudományát is.
Bukawai mindezt nem feledhette, jóllehet alig volt reménye, hogy a bosszú órája e tárgyban valaha is üthet.
És mégis: ez az óra, bármi váratlanul, eljött.
Tarzan vadászás közben messze elsodródott északra.
Elszakadt törzsének tanyahelyétõl, ahogy ez szokása volt, mióta felnõtt lett. Magányosan vadászott napokon át.
Gyerekkorában nagyon élvezte, ha együtt játszhatott, hancúrozhatott ifjú majomtársaival. Mostanra azonban ezek a hajdani pajtások komor, kedély télen hímekké nõttek fel, vagy gyanakvó, érzékeny anyák, magatehetetlen baluk védelmezõi lettek belõlük.
Tarzan magányosságában nagyobb, megbízhatóbb "társra" talált, mint Kercsak törzsébõl bárki lehetett volna a számára.
Ezen a napon, ahogy Tarzan vadászott, lassan beborult az ég.
A fák koronái fölött a szakadozott felhõk tépett foszlányokká rongyolódva mintha oroszlán ûzöttjeiként menekülõ antilopok lettek volna, így látta õket Tarzan.
De a könnyû fürge fellegek alatt maga a dzsungel moccanatlannak tûnt.
Levél se rezzent odalent, és hatalmas, súlyos volt az áthatolhatatlan holt csend.
Ez a vadon, ez a dzsungel így állhatott e tájon õsidõktõl fogva, amikor Isten még be se népesítette a Földet emberekkel, mi több, mozgó élõlényekkel, amikor nem voltak hangok, melyeket meg kellett volna hallania a fülnek.
E sûrû csend fölött ott honolt az a sápadt, okkerszín világosság, melyen át a felhõk rohantak.
Tarzan sokszor látott ilyet korábban is, ám valahányszor ilyen volt a világ, valami furcsa érzés kerítette hatalmába.
Félelmet õ nem ismert, de ahogy a természet kegyetlen, mérhetetlen hatalmú megnyilvánulásait látta, éreznie kellett önmaga csekély mivoltát, azt, hogy milyen parányi lény is õ, és mennyire magányos.
Most távolról halk nyögést hallott.
Az oroszlánok járnak zsákmány után - mormolta magában, s felnézett megint a sebesen futó felhõkre.
A nyögés hangja erõsödött.
- Jönnek! - mondta a majmok fia, és menedéket keresett egy sûrû lombú fánál.
A törzsek és a koronák akkor, védõ tetõzetükkel, hirtelen vadul hajladozni kezdtek, mintha Isten nyújtotta volna ki kezét az égbõl, az Õ tenyere nyomta volna le mind e büszkéket földközelbe.
- Elhaladnak! - suttogta Tarzan.
- Az oroszlánok most vonulnak át.
- S akkor erõs fény villant, villám nagy fénye, követte a fülsiketítõ mennydörgés.
- Az oroszlánok ugranak - kiáltotta Tarzan -, és most tépázzák áldozatuk testét, most ölnek!
A fák vadul körbe-körbe hajlongtak. Démoni erejû szél tépázta könyörtelenül a dzsungelt.
Egyszerre leszakadt az esõ - nem úgy, ahogy nálunk kezd esni, északi tájainkon, hanem mintha özönvizet öntenének.
Az öldöklés vére - gondolta Tarzan, s közelebb húzódott a nagy fa törzséhez, amelyik alatt állt.
Közel volt a dzsungel széléhez. Kis távolságra két hegyet is látott, mielõtt a vihar kitört, most azonban semmit se tudott kivenni tekintetével.
Mindazonáltal szórakoztatónak találta, hogy belebámul az ömlõ, falsûrû esõbe, kutatván a két hegy körvonalait, elképzelve, hogy a vízáradat egyszerûen elmosta õket. Persze tudta, hogyha az esõ hirtelen eláll, a nap rögtön kisüt megint, és az egész világ olyan lesz, mint volt annak elõtte. Legföljebb pár ág hullt le, ez a változás, meg itt-ott egy-egy vénséges dzsungel-pátriárka zuhant le, hogy korhadékával táplálja a talajt, melybõl talán századokon át táplálkozott.
Látta, hallotta, ahogy ágak, leveles gallyak repülnek és forognak körülötte mindenfelé. Tépi õket a tornádó, lenyomja elemi súlyával a víztömeg.
Pár méternyire tõle egy hatalmas fa megingott, kidõlt. De Tarzan védve volt, biztonságban állt egy sokkal ifjabb dzsungelóriás ágai alatt, ahová saját dzsungel-leleménye vezette.
Itt csak egyetlen, távoli veszély fenyegette.
És mégis - lesújtott.
Tarzan feje fölött egyszerre mintha meghasadt volna a világ: kettéhasadt a villám ütötte fa, a fiatal óriásnak vége volt. Öt is maga alá temette, holott védelmeznie kellett volna. Mire az esõ elállt s a nap kisütött, ott lelte Tarzant a földön elterülve.
Bukawai elõjött a barlangjából, miután a vihar elvonult, és végignézett a terepen.
Fél szeme lehetõvé tette számára, hogy mindent lásson. De ha tucatnyi szeme lett volna, akkor se látta volna soha a felfrissült világ roppant szépségét, a dzsungel üdeségét, mert ilyen dolgokhoz zagyva szívében nem élt semmi késztetés. Agya merõben-másra válaszolt a világ jelzéseibõl. S ha orra van, akkor se érezhette volna, ugyanilyen okokból, az édes illatokat a tisztára mosott levegõben.
A leprás öreg két oldalán ott állt állandó és kizárólagos kísérõpárja, a két hiéna, és szimatoltak.
Egyikük hirtelen mély morgást hallatott, fejét elõreszegezte, és fürkészve elindult a dzsungel felé.
A másik követte.
Bukawai kíváncsiságát is felkeltették, ment hát utánuk, követte nyomukat, nehéz fütykössel a kezében.
A hiénák megálltak pár méternyire a kiterítve heverõ Tarzantól. Szimatoltak, morogtak.
Akkor ért oda Bukawai, és elõször nem akart hinni a szemének, de amikor hitt végre és látta, hogy csakugyan az ördög-isten fekszik ott, dühe nem ismert határt. Azt hitte ugyanis, hogy Tarzan halott, s õt így megfosztja a rossz sors a bosszú megálmodott lehetõségétõl.
A hiénák fogvicsorgatva közeledtek a majomemberhez.
Bukawai ocsmány üvöltéssel vetette rájuk magát, kegyetlen ütéseket mért a hátukra - mert ki tudja, hátha van mégis élet még az õsellenségben.
A bestiák horkantva, fújva fordultak szembe gazdájukkal s kínzójukkal. De a régóta beléjük táplálódott félelem visszafogta õket, nem estek rohadozó torkának.
Pár méternyire elsompolyogtak, ott letelepedtek hátsó lábukra, és gyûlölettõl s éhségtõl izzó szemmel, vadul figyelték, mi történik.
Bukawai lehajolt, fülét a majomember szívére szorította.
A szív vert.
Amennyire a leprás arc torz vonásai öröm kifejezésére alkalmasak voltak, most pokoli örömet fejeztek ki, ám ez nem volt szép látvány.
A majomember oldalán ott hevert a hosszú fûkötél.
Bukawai sebesen hátrakötötte foglyának ernyedt karjait, majd a vállára vette a terhet. Mert Bukawai, ha öreg volt is és beteg, erõs férfi maradt.
A hiénák elindultak mögötte a barlang felé. Követték a varázslót a keskeny, sötét folyosón, ahogy cipelte kincsét a hegy gyomrába.
Föld alatti, szûk járatokkal összekötött szobákon át vitte, vitte Tarzan élettelen testét a tisztátalan varázsló.
A folyosó egyik fordulóján hirtelen fény villant. Bukawai megérkezett Tarzannal a hegy körkörös kis kráterébe. Egykor vulkán mûködhetett itt, apró vulkán, mely sosem tudott heggyé tekintélyesedni, megmaradt inkább földközeli lávaömlés helyének.
Meredek falak vették körül a krátert.
Az egyetlen kijárat az a szûk folyosó volt, amelyen Bukawai belépett.
A sziklás talajból pár korcs fa nõtt.
Vagy harminc méter magasban látszott az égbolt.
Bukawai Tarzant az egyik fához kötözte, méghozzá a saját fûkötelével, s úgy, hogy bár szabadok maradtak a kezei, a csomókat nem érhette el.
A hiénák morogva sompolyogtak, mászkáltak föl s alá.
Bukawai gyûlölte õket, és gyûlölték õk is Bukawait.
A varázsló tudta, hogy csak arra várnak, amikor õ már magatehetetlen lesz, vagy ha féktelen gyûlöletük legyõzi félelmüket, az alárendeltségi érzést.
Ami õt illeti, Bukawai sosem félt tõlük, s épp a félelmi viszony fenntartása végett táplálta Bukawai mindig nagy gonddal ezeket az undok szörnyetegeket. Még vadászott is nekik, ha saját igyekezetük meddõnek bizonyult. Egyebekben viszont kíméletlen volt velük, és a csekély agyú, beteg, bestiális, primitív emberek kegyetlenségét gyakorolta rajtuk.
Kölyökkoruktól nevelte õket, s a hiénák nem is ismertek más életet, csak ezt. Ha elkalandoztak is vadászni, mindig visszatértek.
Bukawai újabban kezdett rájönni, hogy a visszatérésük oka nem annyira a szokás, inkább a gyûlölet türelme, amely eltûr akár minden megaláztatást és sértést is, de nem mond le a végsõ bosszú õrzött lehetõségérõl. A varázslónak nem volt szüksége különösebb képzelõerõre, hogy kitalálja, mi lenne ez a bosszú.
Ma látni fogja, milyen is lenne ez a vég, de valaki más személyesíti meg õt.
Miután Tarzant megkötözte, Bukawai visszament a folyosóra, maga elõtt terelte a hiénáit. Aztán a barlangrész egyik kijáratát ágfonat ajtóval zárta el, biztosítván így, hogy nyugodtan alhasson éjszaka, nehogy a sötétség leple alatt a két fenevad rátámadjon.
Visszatért a külsõ üregszájhoz, ki a szabadba. Egy jókora edényt megtöltött a közeli forrásból, majd a kráterhez ment megint.
A félrerekesztett hiénák a fonatos ajtó mögött álltak, éhesen figyelték Tarzant.
Kaptak õk már táplálékot korábbi idõkben is efféle módon.
A bûv-doktor a vízzel most Tarzanhoz közelített, s az edény tartalmából jókora adagot a majomember arcába löttyintett.
A dzsungel fiának szemhéjai megremegtek. A következõ pillanatban Tarzan már ki is nyitotta a szemét, körülnézett.
- Ördög-isten! - rikácsolta Bukawai. - Én vagyok a nagy varázsló.
Az én orvosságom erõs.
A tiéd gyönge.
Ha nem az, hát miért vagy idekötözve, mint egy kecske, mielõtt oroszlánok étke lesz?
Tarzan egy szót sem értett a varázsló kiabálásából, ezért nem is válaszolt, csak nézett rá hideg szemmel, közönyösen.
A hiénák ott ágaskodtak mögötte.
Hallotta morgásukat, de még csak feléjük se fordult.
Vadállat volt õ, emberi agyú dzsungellény.
A benne élõ vadállat képtelen volt félelmet elárulni a biztos halál elõtt - míg az emberi agy beletörõdött az elkerülhetetlenbe.
Bukawai nem volt még készen, hogy fenevadjainak adja az áldozatot, ezért rájuk rontott a fütykössel.
Rövid, egyoldalú kézitusa kezdõdött, s a dögevõk láthatóan a szokásoknak megfelelõ mód alulmaradtak.
Tarzan figyelte az eseményeket.
Látta, felfogta, micsoda gyûlölet él a két állat s az emberi fajt megcsúfoló sarlatán szörny között.
Hogy Bukawai a hiénáit alávetette torz akaratának, visszatért Tarzanhoz, hogy tovább bosszantsa. A bûv-doktor látta azonban, hogy a majomember aligha ért meg valamit, s a végén felhagyott igyekezetével.
Visszahúzódott a folyosóra, a bejáratot elzárta a fonattal.
Visszament a barlangba, ott elõkerített egy gyékényfonatot, a kráter fonatos nyílásához vitte, végigheveredett. Innen nézi majd a történendõket, kényelemben élvezi bosszúmûvét.
A hiénák alattomosan szaglászták a majomembert.
Tarzan egy pillanatra minden erejét beleadta, hátha enged a kötél - de ha ez még Numát is biztosan tartotta, az õ erõfeszítése nyomán sem szakadhat szét.
A dzsungel fia nem akart meghalni. Most is egészen közelrõl kellett a halál arcába néznie - s tette megint szemrebbenés nélkül -, ahogy ez már gyakran megtörtént.
Ahogy megrángatta a kötelet, érezte, hogyan dörzsölõdik a fonat a kisfához, melyhez oda volt csomózva.
S akkor, mintha film peregne lelki szemei elõtt, megjelent egy régi jelenet.
Emlékezetének raktárából elõkerült egy kisfiú, ahogy ott leng magasan, és látta a kötelet, ahogy elszakad odafönn, s a fiúcska a földre zuhan.
Tarzan elmosolyodott.
És azonnal elkezdte gyorsan dörzsölni a kötelet a fa törzséhez.
A hiénák megpróbáltak bátorságot gyûjteni, így közeledtek.
Tarzan lábát szaglászták. Hanem amikor a majomember szabad keze feléjük sújtott, meghátráltak.
Tudta, ha éhségük fokozódik, támadni fognak.
Tarzan hûvös nyugalommal, módszeresen, sietség nélkül húzogatta a kötelet a kis fa, törzsén, a kérgen.
Az üreg bejáratánál Bukawai elaludt.
Azt gondolta, beletelik még egy kisidõbe, hogy a bestiák felbátorodjanak, vagy eléggé éhesek legyenek a megkötözött áldozat húsára.
Addig meg õ pihen egyet, így is történt.
Telt-múlt ekképp a nap, a hiénák egyelõre nem szedték össze a bátorságukat. A kötél meg erõsebbnek bizonyult, mint az a gyerekkori, és jobban ellenállt a dörzsölésnek.
Mégis, a hiénák éhsége fenyegetõen fokozódott, s közben a kötél... igen, a kötél is egyre roncsolódott, vékonyult.
Bukawai aludt.
Késõ délután az egyik hiéna már vicsorgott az éhségtõl, s akkor, ingerülten morogva nekiugrott a majomembernek.
A zaj felébresztette Bukawait.
Fel is ült gyorsan, hadd lásson mindent jól, mi fog történni a kráterben.
Azt látta, hogy a hiéna a fogoly védtelen torkának ugrik, s hogy Tarzan karja lendül, elkapja a hördülõ állatot. Akkor a másik hiéna is támadásba lendült, szökkent volna az ördög-istenre.
A nagy, sima bõrû test iszonyatosan megfeszült.
Az izmok hatalmas játéka kezdõdött a szõrtelen barnaság alatt - a dzsungel fia teljes súlyával és roppant erejével elõrelendült - a kötelék engedett, és a három alak a következõ pillanatban horkantva, harapva, birkózva hempergett a kráter fenekén.
Bukawai nyomban talpon volt.
Igaz volna ez? Az ördög-isten felveszi a harcot az õ két szolgájával?
Fegyvertelen a fickó..., és ott van rajta két hiéna... képtelenség! De Bukawai nem ismerte Tarzant.
A majomember erõsen szorította az egyik hiéna torkát, így emelkedett fél térdre, bár közben a másik vadállat veszettül támadta, le akarta rántani a földre.
Tarzan fél kézzel az egyiket tartotta, másik kezével a másikért nyúlt, s odarántotta a szörnyeteget.
Bukawai látta, hogy a küzdelem állása õrá nézve ijesztõ - rohant hát a kráterbe, kezében a fütyköst lóbálta.
Tarzan várta a jöttét, most már két lábon állt, mindegyik kezében egy-egy hiéna... s az egyik habzó pofájú bestiát egyenesen a bûv-doktor fejéhez vágta.
Elzuhantak, összekavarodtak tusakodó halomban.
Tarzan átröpítette a másik hiénát a kráteren, miközben az, amelyik a varázslóval hempergett, kezdte volna már rágni a rothatag arcot. Ez kevés volt a majomembernek.
Lerúgta, s üvöltõ társa után küldte a hiénát, majd a földön elnyúlt sarlatán mellé szökkent és talpra rántotta.
Bukawai, aki végig eszméleténél volt, most látott meg valamit igazán: a biztos halált, a közvetlen és rettenetes halált Ott izzott hidegen a foglyul ejtõ szemében. Foggal-körömmel fordult Tarzan ellen.
A majomember megborzadt a leprás test nagy közelségétõl.
A hiénáknak elegük volt egyelõre a dologból, s eloldalogtak a folyosón a barlang külsõ része felé.
Tarzannak alig okozott nehézséget, hogy a varázsló ellenállását megtörje. Akkor nyomban megkötözte.
Ugyanahhoz a fához erõsítette, amelyikhez a varázsló õt. Csak arra vigyázott a csomózgatáskor, hogy az övéhez hasonló megmenekülésrõl most ne lehessen szó. Aztán otthagyta.
Ahogy távozott a kanyargós folyosón, a föld alatti üregeken át, Tarzan nem látta a hiénákat.
- Vissza fognak jönni - mondta magában
És a kráterben, a magasba szökkenõ falak közt, Bukawai borzadálytól jéggé dermedve, iszonyú félelem lázában remegett.
- Visszajönnek! - kiáltotta, és hangja a rettenet visításává torzult.
És így is lett.
8
Az oroszlán
Numa, az oroszlán ott lapult egy tüskés bokor mögött a folyó kanyarulata alatti kis ivóöbölnél, az örvényes víz közelében.
A folyó mindkét oldalán - a partnál jól kiszélesedve - kitaposott ösvény vezetett. Megszámlálhatatlan idõ óta ide jártak inni a dzsungel vad teremtményei, meg a síkság lakói. A ragadozók vakmerõ, félelmet nem ismerõ léptekkel, a növényevõk félénken, óvatosan, habozva.
Numa, az oroszlán éhes volt, nagyon éhes, és éppen ezért igen hallgatag is.
Az ivóhelyhez igyekezve gyakran felnyögött, üvöltött, sõt, el is bõdült olykor. De amikor ahhoz a helyhez közelített, ahol Barára, az õzre vagy Hortára, a vadkanra, avagy bármi más ízes falatra, gyanútlan szomjazókra fog leskelni, akkor már elcsendesült.
Komor, baljós csend volt ez, veszedelmes. Sárgás-zöld szemek figyelték a terepet, és egy izmos farok szüntelen, ritmikus mozgása ütemezte kísérteties pontossággal.
Pacco, a zebra érkezett elsõnek, és Numa, az oroszlán alig tudta elnyomni kedvetlen hördülését, hiszen a dzsungelnek s környékének valamennyi vadja közül épp Pacco fajtája volt a legóvatosabb.
A fekete-fehér csíkos négylábú mögött érkezett egy egész kis ménes, harminc vagy negyven hasonló otrombácska, ló-forma állat.
Ahogy a mén a gázlóhoz közeledett, gyakran megállt, fülelt, orrlikait a magasba emelte, hogy a lég elmesélje neki, mire számíthat közelben-távolban, érezze a veszedelmes ragadozók szagát.
Numa kényszeredetten mocorgott, hátsó részét magasba tolta, izmos teste megfeszült, ahogy felkészült a vérszomjas támadásra.
Szeme vadul szórta tüzet.
Roppant izmai remegtek, testét átjárta a pillanat izgalma.
Pacco egy kicsit közelebb ért. Megállt, horkantott, aztán megpördült, s vele együtt a csapat is elindult visszafelé, az ellenkezõ irányba. De Numa nyugton maradt.
Ismerte Pacco, a zebra viselkedését.
Tudta, hogy vissza fog térni, jóllehet többször ismétlõdik majd ez a jelenet. Óvatoskodva eltereli elébb háremét s utódainak csapatát a vágyva vágyott víztõl, míg kellõ bátorságot nem gyûjt az iváshoz.
Volt egy olyan esély is, hogy Pacco végképp elriad.
Numa látott már ilyet, hát teljesen moccanatlan maradt, nehogy õ legyen az, aki visszakergeti a zebranépet, szomjasán akár, a füves síkságra.
Pacco és családja újra megjelent a folyónál, és újra meg újra lejátszották a menekülési nagy jelenetet. Ám mindannyiszor közelebb is merészkedtek a vízhez, míg a végén a telt mén kecses patáját nyaldosták a folyó kis hullámai.
A többiek, óvatosan lépdelve, még csak közelítették vezetõjüket.
Numa kiválasztott magának egy fényes szõrû, kövér kancacsikót. Szeme éhesen izzott, legeltette rajta a tekintetét. Numa, az oroszlán akkor a legboldogabb, ha Pacco, a zebra húsát élvezheti - s ennek oka az, hogy zebrát zsákmányolni, épp az imént jelzett nagy óvatosság miatt, a legnehezebb dolgok egyike a vadon világában.
Az oroszlán lassan fölemelkedett, s ahogy így tett, nagy, párnás mancsai alatt megroppant véletlenül egy kis ág.
Mint a puskagolyó, úgy repült most már Numa. Ám a kis gallyacska roppanása, ez az egyetlen riasztó hang elegendõ volt, hogy a ménes megzavarodjon, így Numa csak fejetlenül vethette bele magát - s céltalanul ekképp! - a fejvesztett, futamodás-kavargásba.
A vadászat és a mén oda volt hát, az oroszlán hiába próbált hatalmas ugrással Pacco nyomába érni, az a megroppanó ág elvette tõle a remek falatot. Annyi történt csak, hogy iszonyú mancsa belehasított a zebra farába, és négy véres csíkot hagyott maga után.
Numa dühösen hagyta ott a folyópartot, éhesen és veszélyesen, izzódühvel tért vissza a dzsungelbe.
Éhsége messze meghaladta az átlagosat.
Még Dango, a hiéna is prédája lehetett volna most a rettenetes karmoknak és fogaknak.
S ily hangulatában érkezett el az oroszlán Kercsak törzsének, a nagy majmoknak a tanyahelyéhez.
S ugyan ki számított volna Numa, az oroszlán közelségére ily késõ reggeli órán.
Hiszen mindenki azt hiszi a napnak ily szakában, hogy õ még ott hever, szunyókál az elõzõ esti zsákmány maradványai mellett.
És közben Numa - vadászott. Éhesebb volt, mint bármikor.
Az emberszabású majmok ráérõsen idõzgettek a tisztáson s környékén, csillapítván elsõ hajnali éhüket.
Numa nem látta õket, de a szagukat messzirõl megérezte.
Általában nem érdekelték a majmok, ment volna más zsákmány után, mert derekas izmaik még Numa számára is veszélyt, túl nagy ellenállást jelentettek. Kercsak népének nagy tépõfogai oroszlánijesztõk voltak. Ám ma minden másképp volt - Numa feléjük ment, és pofájából, melyen felállt a szõr, vad horkantások törtek elõ.
Numa nem habozott: ahogy meglátta a majmokat, azonnal támadott.
Voltak ott vagy tucatnyian is, szõrös, emberszabású teremtmények egy kis tisztáson.
Fönn az egyik fán ott ült egy barna bõrû ifjú.
Látta Numa hirtelen elhatározását, a gyors szökkenést, és látta, ahogy a majmok hirtelen megfutamodnak. A nagy hímek apró balukon tipornak. Csak egyetlen nõstény maradt a helyén, egy fiatal anya, akit épp ez a körülmény - porontyának védelme - késztetett helyben maradásra.
Tarzan leszökkent az ágról, és a menekülõ hímek után ordított. Azokat is küzdelemre hívta, akik védett helyeken, a környezõ fák alatt kuporogtak.
Ha a hímek helytállnak, Numa nem ért volna semmit a támadással, s bármilyen düh fûti is, akármi éhség hajtja, sértetlenül nem menekülhetett volna - se zsákmánnyal, se anélkül.
A kiáltást talán hallották a hímek, s szándékukban állt megfordulni, de túl lassúak voltak. Numa elragadta az anyamajmot, és a dzsungel sûrûjébe vonszolta, mielõtt a menekülõk megfordulhattak volna, hogy összeszedvén bátorságukat, társuk segítségére siessenek.
Tarzan haragos hangja, semmi kétség, dühödt érzelmeket ébresztett a majomszívekben.
Horkantva, üvöltve követték Numát a sûrûbe, a leveles ágak labirintusába, ahol elrejtõzni próbált elõlük.
A majomember haladt az élen, sebesen, de óvatosan. Az oroszlán hollétét illetõen inkább a fülére és a szaglószervére adott, nem a szeme jelzéseire.
A nyomot könnyû volt követni, hiszen az elvonszolt majomnõstény jócskán vérzett, és a szaga is ott volt.
Magunkfajta gyakorlatlan lényék is rátaláltak volna erre a csapásra.
Tarzan s a Kercsak törzs majmai számára olyan volt ez, mint nekünk a városban egy aszfaltozott járda.
Mielõtt a nagymacska morgását, haragos jelzéseit meghallották volna, Tarzan tudta, hogy a közelében vannak.
Felszólította a majmokat, kövessék példáját. Tarzan fölszökkent egy fára, s egy pillanat múlva Numát körül is vette már a fenyegetõ vadak sokasága, s mind vicsorogtak rá, karmaikat meresztgették.
A ragadozó ott hasalt, mellsõ lábait a nõstény majomra fektette.
Tarzan látta, hogy az áldozat már nem él. Ennek ellenére, valami megmagyarázhatatlan parancs arra szólította, hogy ne hagyja annyiban a dolgot, mentse ki az élettelen testet is a támadó karmaiból, s osszon ki méltó büntetést.
Ingerlõ, sértõ szavakkal kezdte ostromolni Numát. Száraz ágakat tört le a fáról, melyen ide-oda szökdelt, ezeket hajigálta le az oroszlánra.
A majmok ugyanígy tettek.
Numa dühödten felüvöltött, zavarta õt ez a piszkálódás.
Éhes volt, hanem ilyen körülmények között nem is gondolhatott falatozásra.
A majmok - ha csupán rajtuk múlik - csakhamar biztosan otthagyták volna az oroszlánt, élvezze a megszerzett zsákmányt - mi értelme itt már az erõsködésnek?
A nõsténymajmot úgysem éleszthetik fel azzal, ha száraz ágakat hajigálnak Numára, s maguk is éhesek, nem értelmesebb dolog-e táplálék után nézni? De Tarzan másképp gondolta.
Numának büntetés jár, Numának menekülnie kell innét.
Meg kell tanítani rá, hogyha megölt is egy Manganit, nincs joga rá, hogy elfogyassza.
Az emberi értelem a jövõbe nézett, miközben a majmok csak a legközvetlenebb jelent vették figyelembe.
Megelégedtek volna annyival is, hogy õk ma elkerülték Numa haragját, ám Tarzan szükségesnek látta, és eszközt is talált rá, hogy az elkövetkezendõ napokat biztosítsa.
Szította hát az emberszabásúak harci kedvét, serényen dobálták is az ágakat, míg végül az oroszlán kénytelen volt behúzni a fejét, s torkából a tiltakozás hangjai törtek elõ - jóllehet mindegyre makacsul õrizte prédáját.
Az ágak és gallyak - Tarzan hamar rájött -, hiába zuhogtak Numára, nem ártottak neki különösebben, sérülést sem igen okoztak, így a majomember hatékonyabb eszközöket keresett - és nem is kellett sokáig keresgélnie.
Volt a közelben egy omlékony gránittömb - ennek kövei már valamivel többet ígértek.
Kiáltott a majmoknak, figyeljék Numát. Tarzan leszökkent a földre, és összeszedett egy maréknyi gránitdarabkát.
Tudta, hogyha példájával ekképp élen jár, eredményesebb lesz a felhívása, mint ha csupán javaslatot tenne, hiszen Tarzan nem volt a Kercsak törzs királya, puszta szóval nem vehette volna rá a majmokat, hogy Numát kõvel hajigálják.
Az uralkodó szerep késõbbi évek ígérete volt.
Most a majomember fiatal volt még, igaz, tekintélyes helyet vívott ki magának a csapatban, a vad dzsungellények között, akiknek törzsébe a sors furcsa rendelése sodorta.
Az idõsebb nemzedék komor hímjei továbbra is gyûlölték õt, ahogy a vadállatok mindig gyûlölik gyanakvásuk tárgyait, mindazokat, akiknek szaga valami idegen faj szagát idézi. Mert az idegenség: ellenségesség is.
A fiatalabb hímek, akik egykor Tarzan játszópajtásai voltak, hozzászoktak a majomfiú illatához. Ugyanaz a szag volt ez nekik, mint a törzsbõl bárkié.
Nem gyanakodtak rá jobban, mint a törzsbõl bármelyik más hímre. Azért persze, nem szerették, hiszen nem szerettek senkit a párosodás évszakán kívüli idõben, és a hímek közt ilyenkor támadt ellentétek a következõ efféle évszakig tartottak.
Komor, nyûgös népség volt ez a majomtársaság - a legjobb esetben is ilyenné vált valamennyi. Kivételt képezett az, amelyikükben az emberi tulajdonságok valami csírája mutatkozott már - visszautas, semmi kétség; visszautas volt az ilyesmi az õs-õsre, aki valóban megtette az elsõ lépést a majomléttõl az emberi lét felé, ahogy egyre többet járt a hátsó lábán, s a tétlenül maradt mellsõ lábak számára valami más foglalatosságot talált.
Tarzan tehát vezetõ volt ott, ahol parancsoló még nem lehetett.
Rég fölfedezte az utánzás majomszokását, és megtanulta, hogyan hasznosítsa.
Most például teleszedte a két markát gránitdarabokkal, felmászott a fára, és élvezettel nézte, hogy a majmok követik a példáját.
Egy kis idõ telt el, míg összeszedték a "lõszerüket". Közben Numa hozzálátott a lakomához. De alig hogy valóban élvezhette volna az elsõ falatot, már meg is kapta, ami járt neki: a majomember szerint legalábbis; Tarzan kezétõl érte az elsõ találat - a pofáján.
Fájdalmasan felordított, dühére azonban a majmok sorozattüze volt a válasz.
Numa megrázta masszív fejét, felpillantott kínzóira.
Ezek vagy félórán át üldözték kövekkel és ágakkal, s hiába vonszolta be zsákmányát az oroszlán a legsûrûbb bozótba, üldözõi mindig rátaláltak, nem hagyták békén, lövedékeikkel innen oda, onnét amoda ûzték.
A szõrtelen majomféle, az emberszaga volt a legrosszabb mind közül, õ ugyanis odáig merészkedett, hogy lejött a magasból, pár méternyire a dzsungelek ura elõtt szökdécselt, onnét hajigálta nagy erõvel a zsákmányával küszködõ ragadozót.
Numa olykor-olykor nekirontott volna pontosan célzó támadójának, de hiába. Legtevékenyebb gyötrõje mindig elugrott elõle, s oly pimaszul tette ezt, hogy az oroszlán dühében, még éhérõl is megfeledkezett.
Többször is jókora távolságra elhagyta a zsákmányt abban a reményben, hogy ellenségét utolérheti.
A majmok, Tarzannal az élükön, Numát végül egy tisztásra terelték, ahol az oroszlán természetszerûleg a neki legelõnyösebb védekezést választotta: a fáktól távol, a szabad térségen helyezkedett el. Ott kellõ távolságban volt az ágakról meglehetõsen találomra hajigálózó majmok lövedékeitõl. Itt is Tarzan volt az, aki a legpontosabb találatokat érte el. Ez nem volt elég a majomembernek, fõleg mert Numa a fájdalmas "belövéseket" is legföljebb horkantással nyugtázta, és tulajdonképpen nagy nyugalommal látott hozzá, hogy zsákmányát elköltse.
Tarzan a fejét vakarta, valami hatékonyabb ijesztési módon töprengett, mert feltett szándéka volt, hogy meggyõzi Nurnát: semmi haszna, ha a törzs tagjai ellen támad.
Az emberi elme, hadd ismételjük, a jövõre gondolt, nem elégedett meg a bozontos majmok jelenközpontúságával.
Tarzan úgy okoskodott, ha Numa azt látja, hogy könnyedén elfogyaszthatja az elejtett majmot, hamarosan megint Kercsak törzse ellen fordul, hiszen a dolog - kifizetõdõ: megöl egy majmot, és semmi baja belõle.
Numát meg kell tanítani, vélte a majomember, hogy a majomölés azonnali büntetéssel jár, és semmi haszna.
Pár lecke elegendõ, hogy az õsi ellenséget megtanítsa: békén kell hagynia a törzset.
Ez itt valami öreg oroszlán lehet, és nyilvánvalóan a fogyatkozó testi erõ, a megcsappant ügyesség volt az oka, hogy bármiféle zsákmány jó neki. Hanem egyetlen oroszlán, egy öregedõ példány is nagy bajt hozhat egy majomtörzsre, kiirthatja az állományt, vagy olyan veszteségeket okozhat, hogy a régi tanyahelyén nem lesz elviselhetõ számukra az élet.
- Vadásszon a Gomangani népre - mondta magában Tarzan.
– Könnyebb zsákmányt talál ott.
Majd én megtanítom ezt az elvadult Numát, hogy a Mangani népet békén kell hagynia.
A megoldandó nagy kérdés az volt, hogyan terelje el zsákmányfalatától az oroszlánt.
Tarzan akkor kieszelt valamit.
Vakmerõ terv lett volna ez rajta kívül mindenkinek, de még a majomember számára is olyasmi volt. Hanem Tarzan szerette az olyan dolgokat, melyek az életveszély határát súrolják.
Szinte kizárt dolog, hogy közülünk bárkinek eszébe jutott volna ilyen vállalkozás egy éhes oroszlánnal szemben.
Tarzannak természetesen segítségre volt szüksége a terv végrehajtásához, s ennek a segítõnek ugyanolyan ügyesnek és bátornak kellett lennie, amilyen õ.
A majomember tekintete gyerekkori játszópajtásán, Taugon állapodott meg. Elsõ szerelmében vetélytársa volt Taug, manapság azonban a törzs valamennyi hímje közül õ lehetett az egyetlen, akiben "személy szerint" annyi rokonszenv él Tarzan iránt, hogy emberi szóval barátságnak mondhassuk a csekély majomagy e termékét.
Taug bátor volt, fiatal és fürge. Fantasztikus izmok domborodtak tömzsi testén.
- Taug - kiáltott a majomember.
A nagy majom erre felpillantott a szárazágról, melyet épp le akart törni egy villámsújtotta fa törzsérõl.
- Menj Numa közelébe, zavard õt egy kicsit - vezényelte Tarzan.
- Ingereld, hogy támadjon.
Vezesd el õt Mamka tetemétõl.
És tartsd távol onnét, ameddig csak bírod.
Taug bólintott.
Tarzannal épp szemközt helyezkedett el, a tisztás túlfelén.
Lecsavarta végre az ágat a fáról, a földre szökkent, és elindult Numa felé - horkantva, kaffogva sértegette.
A megzavart oroszlán felnézett, talpra állt.
Farka megmerevedett, és Taug akkor már futva menekült is, mert értette a félreérthetetlent: az oroszlán támadni fog.
Az oroszlán mögül Tarzan hirtelen a tisztás közepe felé szökkent, ahol Mamka teteme feküdt.
Numa figyelme Taugra szegezõdött, nem látta a majomembert.
Inkább a menekülõ hímmajom után ugrott, aki épp jókor kezdte meg a menekülést, mert így elérte az egyik közeli fát, egy-két méterrel, a szörnnyel a nyomában.
A súlyos emberszabású macskaügyességgel kúszott fel a törzsön, a lombozat védelmébe.
Numa karmai alig pár hüvelyknyire hasították menekvõ teste mellett a levegõt.
Az oroszlán a fa alatt egy pillanatnyi pihenõt tartott, izzó szemmel nézett a majom után, s olyat bõdült, hogy a föld beleremegett. Aztán visszafordult, ment volna zsákmányához - s ahogy így tett, a farka megint megmerevedett, s ha az imént vadul támadott, most aztán még e ki nem hunyt dühöt is felülmúlta vádló haragja: mert amit látott, vérig bõszítette. Egy meztelen ember loholt Mamka tetemével a fák felé; igen, a vértõl csepegõ zsákmány ott volt egy idegen széles vállán.
A majmok, látván az oroszlán bõszült pofáját, sértésekkel kezdték ostromolni Numát. Tarzannak meg figyelmeztetéseket rikácsoltak.
A nap magasan állt, forrón s ragyogón tûzött, és reflektorfényként hulltak sugarai a színtérre, a két fõalakra. Színpad volt ez a javából: körben a fákon - a közönség.
A mezítelen ifjú halványbarna teste, melyet csak a vértõl csepegõ majomtetem födött el. Igen, a vér, mely az oldalán ott csörgött: ennyi volt öltözete, így tündököltek dagadozó hajlékony izmai.
Mögötte a fekete sörényû oroszlán, a dzsungel nagyura fejét elõreszegezve, farkát hátranyújtva száguldott át a fényárban úszó tisztáson.
Ó, de hát ez volt maga az élet!
Tarzan, sarkában a halállal, hihetetlen pezsdítõ izgalmat érzett - most élt igazán, a veszély árnyékában! Hanem azért ez is kérdés volt: a valóság mi lesz? A rideg tények világában - eléri-e a menekvést nyújtó fákat?!
Gunto ott lengett már elõtte, mint artista-társ egy ágon, és figyelmeztetéseket, tanácsokat rikácsolt.
- Kapj el! - kiáltotta neki Tarzan. És súlyos terhével a vállán felszökkent a levegõbe, épp úgy, hogy a hátsó lábával "trapézoló" nagy hím elkaphassa õt a mellsõivel.
S Gunto elkapta hatalmas, szõrös mancsaival - a nagy majomember vállán ott volt a nõsténytetem -, felperdítette az iszonyú súlyt, és Tarzan ujjal végre megragadhattak egy másik ágat.
Odalent Numa szökkenéshez készült, ugrott - de Gunto olyan fürge volt a nagy súlya ellenére is, mint egy apró majom, mint Manu, és az oroszlán mancsa épp csak karcolva sebezte, vércsíkokat húzván vastag, szõrös karján.
Tarzan felvitte Mamka tetemét egy olyan magas ágvillához, ahová még Sita, a párduc sem mászhatott fel érte.
Numa dühödten járt-kelt a fa tövében, ijesztõen ordított.
Megfosztották a zsákmányától, és a bosszú lehetõsége se volt az övé.
Ritkán volt ennyire vad hangulatban! Megcsúfolói azonban biztos menedéket élvezhettek, nem érhette el õket ott, ellenkezõleg, még azok lövedékei - kövek, ágak - zúdultak Numára, tovább bõszítve õt, ha ilyesmi lehetséges volt még egyáltalán.
Tarzan sokat töprengett még ezen a mai kis kalandon. Kis kaland?
Elképzelte, mi lett volna, ha Numa komolyabban rászokik Kercsak törzsére, a nagy majmokra. De ugyanígy észrevett valami mást is: hogy lényegében milyen nevetséges volt, ahogyan ezek az emberszabásúak az oroszlán elsõ támadása elõl menekültek.
A dzsungel életében nem sok humort ismernek a lények, legföljebb komorságot, borzalmat.
A vadállatoknak nincs is érzékük a mókának e magasabb rendû párlatához. Hanem az ifjú angol sok dologban humort fedezett fel, ahol társai végképp nem gondoltak semmi ilyenre.
Kora gyereksége óta kereste a jókedvet, és ezzel sok bosszúságot okozott nem egyszer a majomtársaknak. Most is megértette hát, hogy a majmok fejvesztett riadalmában és Numa tehetetlen dühében ott ez a komikus elem. Pedig hát rémes esemény volt ez. Mamkának az életébe került, és veszélybe sodorta a törzs számos tagját.
Pár hét múlva történt, hogy Sita, a párduc lecsapott hirtelen a törzs tanyahelyére. Elragadott egy kis balut a fáról, ahol az anyaállat épp eleséget keresett.
És Sita büntetlenül eltávozhatott a prédával.
Tarzan nagyon haragudott.
Felhánytorgatta a törzs tagjainak: miként lehet az, hogy fényes nappal Numa és Sita csak így leöl közülük kettõt.
- Ezek így mindannyiunkkal végeznek, zsákmányuknak tekintenek majd minket is! - kiáltott.
- Összevissza vadászgatunk, kotorászunk csak a dzsungelben, és nem törõdünk vele, hol fenyegethet ellenség.
Nézzétek meg, még Manu, pedig õ kis majom, õ se viselkedik ilyen botorul.
Ketten-hárman közülük örökké õrszolgálatban vannak.
És Pacco, a zebra, vagy Wappi, az antilop... a nyáj, a ménes körül mindig ott szökdel közülük néhány, s dolguk csakis a veszély jelzése. Mi meg? Mi, a nagy Mangani nép... hagyjuk, hogy Numa és Sabor és Sita elragadja nõstényeinket, baluinkat...!
- Karr-rump! - mordult vadul Numgo.
- Hát mit tegyünk? - kérdezte Taug.
- Mi is állítsunk mindig egy-két õrszemet, ezek majd figyelmeztetnek minket, ha Numa, Sabor vagy Sita közeleg - válaszolta a majomember.
- Mástól nem kell félnünk, legföljebb Hiszta, a kígyó jelent még veszélyt, mivel õ oly lopakodva érkezik.
Így történt, hogy Kercsak törzsének nagy majmai a következõkben mindig õrszemet állítottak több helyre. Ezek ügyeltek a biztonságukra, míg a többiek vadásztak és gyûjtögettek.
Tarzan, persze, továbbra is a maga útját járta, mert Tarzan emberteremtmény volt. Mulatságát a kalandban kereste, és megtalálta a humort meg a komor veszélyt is, ahogy erre igazából csak annak van módja, aki ismeri a dzsungelvilágot, s nem fél kegyetlen erõitõl - melyek izzva leskelnek, s egyáltalán nem mókából ontják az eleven, piros vért.
Míg a társak csak ennivalót és szerelmet kerestek, a majomember másféle táplálék után is járt: örömöt áhított.
Egy nap ott kuporgott Mbonga fõnök falujának palánkja fölött a fán. Nézte az õsvadon szurokfekete embereinek életét.
Látta, ahogy már oly sokszor, hogyan jár-kél Rabba Kega, fején Gorgónak, a bivalynak öreges fejével.
Tarzan jót mulatott rajta mindig, ha egy Gomanganit "Gorgóként" látott parádézni. Ám az egész tulajdonképpen mit sem jelentett neki, amíg meg nem látta, hogy Mbonga kunyhójának falánál hever egy oroszlán bõre, s a feje még mindig rajta van.
Erre a vad állat-fiú csinos arcán széles mosoly futott át.
Visszatért a dzsungelbe, ahol a jószerencse, a maga ügyessége, fürgesége, ereje és esze hamarosan remek falatokat biztosított számára. Ritka megfigyelõkészsége révén nem is volt nehéz a vadászat.
Tarzan mindig érzett olyasmit, hogy a világ tartozik neki ezzel: legyen meg a napi betevõ falatja. Azt is jól tudta, hogy neki magának kell föltennie a pontot az i-re, s bizony sosem volt nála tökéletesebb begyûjtõ e téren, jóllehet az angol õsök ivadékának fogalma sem lehetett róla, hányféle cselfogást ismertek elõdei, mondhatni még annyit se tudott ezekrõl, mint elõdeirõl - ami pedig a semmivel volt egyenlõ.
Jócskán besötétedett, mire Tarzan a falu fölé visszatért, Mbonga palánkkal körülvett falujának fájára, ahol már várta kicsiszolt páholyága.
A faluban nem volt semmi különösebb fogyasztani való, élet sem nagyon pezsdült, mivel a fekete fõnök embereit fõleg csak a húsos orgia s a jó helyi sör csalta ki a fõutcára.
Ma éjszaka a törzs idõsebb tagjai pletykálkodva ücsörögtek tábortüzecskéik mellett, az ifjabbak párosával húzódtak félre az árnysötétekbe.
Tarzan könnyedén leszökkent a faluba, és ahogy ott lopózott, maga is efféle mélyebb sötéteket választott rejtõzõül. Így közeledett Mbonga fõnök kunyhója felé.
Itt meglelte, amit keresett.
Harcosok voltak körülötte, akik nem tudták, hogy a rettegett ördög-isten surrant zajtalanul közéjük, s azt sem látták, hogyan veszi magához, amire vágyott, s gyors suhanással mint hagyja el a falut.
Késõ éjszaka Tarzan összegömbölyödött a védett magasban, alváshoz készülõdött. Elégedetten fészkelõdött, ahogy felnézett az égõ bolygókra és a villogó csillagok fényeire. Ott volt Goro is, a hold - és Tarzan mosolygott.
Felidézte, milyen riadtan menekültek a nagy hímek, amikor Numa, az oroszlán rájuk támadott s elragadta Mamkát, s mégis, tudta, hogy váciak és bátrak.
Mindig a váratlan meglepetés sokkolta õket, azért estek pánikba. Ám Tarzan errõl sem volt meggyõzõdve még maradéktalanul.
Tapasztalnia kellett épp ezzel kapcsolatban valamit, s nem is a távoli jövõben.
Elaludt - és közben ez a széles vigyor ott volt az arcán.
Manu, a kis majom ébresztette másnap reggel. Készletébõl kis babhüvelyeket potyogtatott a majomember fölfelé fordított arcára egy közeli, magasabb ágról.
Tarzan felnézett, mosolygott megint.
Hányszor ébredt már így!
Manuval jó barátok voltak õk, s barátságuk a kölcsönösségre épült.
Olykor Manu sietve ébresztette Tarzant hajnalok hajnalán, s közölte vele, hogy Bara, az õz ott eszik egészen közel, vagy Horta, a vadkan elaludt egy sárgödörben, szintén nem messze. Viszont szívességül Tarzan feltörte Manunak a keményebb héjú terméseket, a mindenféle diókat, vagy elriasztotta Hisztát, a kígyót, és Silát, a párducot.
A nap fent járt már egy ideje, és a törzs nekilódult az élelemkeresésnek.
Manu megmutatta az irányt: elegendõ volt ehhez mancsának kis mozdulata, meg az a sipogó hangocska a kíséretében.
- Gyere, Manu - mondta neki akkor Tarzan -, mert olyasmit látsz most, hogy táncolni fogsz örömödben, és vinnyogsz a gyönyörûségtõl.
Mozgás, kövesd Tarzant, a dzsungel fiát.
Azzal elindult a Manu által mutatott irányba. Felette cseverészve, pörölve, nyikkantgatásokkal szökkengetve haladt Manu, a kis majom.
Tarzan vállán átvetve ott volt az a valami, amit Mbonga fõnök falujából lopott el az este.
A törzs ott falatozott a tisztáson, körülbelül azon a helyen, ahol Taug, Tarzan és Gunto olyan szépen csúfot ûzött Numából, az oroszlánból; és ahol végül elvették tõle bõséges lakomájához szerzett véres zsákmányát.
Egyikük-másikuk kint volt a tisztás legközepén.
Békésen, elégedetten ettek, majszolgattak, s miért ne? Hiszen ott voltak az õrök, akik vigyáztak, hogy ellenség meg ne közelíthesse a társakat!
Tarzan tanította õket erre, és ha õ maga néhány napig egyedül vadászgatott is, vagy esetleg a tengerparti házat látogatta meg, a majmok nem felejtették el utasításait, még ha egy kicsivel hosszabb idõbe telt is, amíg az õrszemeket kiállították. Az egész most már a törzs szokásává vált, s így elemi parancs volt mindenkor.
De Tarzan, aki jobban ismerte õket, mint õk magukat, bizonyosra vette, hogy egy idõ múlva úgyis abbahagyják a dolgot, ha õ hosszasabban nincs velük. Most nemcsak szórakozni akart egy kicsit a rovásukra, de azt is be akarta bizonyítani nekik, hogy az elõvigyázat, a felkészültség a dzsungel alaptörvénye. Magunk között szólva, még sokkal inkább az, mint a mi civilizált életünkben.
Persze, hogy mi itt most egyáltalán létezünk, annak köszönhetõ, hogy egykor, mondjuk, az oligocén idõkben egy ilyen szõrös emberszabású õsünk jól vigyázott magára.
S az sem vita tárgya, hogy Kercsak törzsének majmai tudtak vigyázni magukra - a maguk módján. Éppenséggel csak Tarzan valami újat akart mutatni nekik, valamivel nagyobb elõvigyázatosságra szerette volna rávenni õket.
Ma Gunto volt az õr, aki a tisztás északi felére vigyázott, õ fedezte föl elsõnek az ellenséget.
Az aljnövényzet zörgése riasztotta. Egy pillanat múlva már látta is a bozontos fejet - a sörényt, meg a sárga hátat.
Elég volt egyetlen pillantása a sûrû levélzeten át, máris teli tüdõbõl harsant a hangja. - Kríí-áaa! - A majmok jellegzetes kiáltása, ha veszély van...!
A törzs azonnal átvette a "Kríí-áaa!" kiáltást, s a dzsungel visszhangzott a tisztás körül. Kercsak törzsének tagjai azonnal a lehetõ legbiztonságosabb helyeket foglalták el a magas ágakon. A legerõteljesebb nagy hímek pedig elindultak Gunto felé.
S akkor lent, a tisztáson - ott állt Numa, az oroszlán. Hatalmasan, fenségesen állt ott, s mélyrõl jövõ morgása, hörgése felverte a pillanatnyi csendet. Karakolt és horkantgatott, hogy a környezõ élõlények hátán mind felállt a kurta szõr a rémülettõl.
Ahogy a tisztás közepére ért, Numa megállt, és abban a pillanatban – a magasból rávetették magukat a lesben álló hímek.
Zuhogtak az ütések, hulltak a száraz ágak, a kövek, majd hogy a lövedékek fent elfogytak, a majmok leugráltak a fákról, újabb gránitdarabokat szedtek össze, s folytatták a védekezést.
Numa menekülõre fogta volna a dolgot, de útját elzárta a rendkívül összpontosított tüzérségi "zárótûz". S akkor Taug egy emberfej nagyságú kõvel telibe találta, és az állatok királya kábultan terült el a földön.
Visongva, ordítozva, hangosan kaffogva rontottak rá a következõ pillanatban a Kercsak törzs nagy majmai. Prédájuk volt már a magatehetetlen oroszlán.
Botokkal, kövekkel és sárga tépõfogakkal támadtak rá.
És még egy pillanat, s mielõtt Numa visszanyerte volna eszméletét, már összetörve, szétszaggatva hevert volna ott, véres massza, szétzúzott csontok kollekciójaként... egy kis tépett szõrzet, a többi szanaszéjjel..., ennyi maradt volna a dzsungel legrettegettebb teremtményébõl.
Ám ahogy a botok és a kövek fenyegetõen megjelentek fölötte a légtérben, s ahogy a sárga tépõfogak vészt hozóan csattogni kezdtek, a magasból, mint gyümölcs, egy kicsiny, fehér pofaszakállas, ráncos figura huppant le.
Numa testén ért épp "földet", és táncolni kezdett, visongott és vakmerõ hangokkal ijesztgette Kercsak törzsének tagjait.
Egy pillanatra leálltak - hiszen ez mégis bámulatos dolog volt.
Manu, akis majom ugrabugrált ott. A gyáva kis Manu. De hogyan lehetséges ez? Hogy a nagy Mangani nép elõtt Numa, az oroszlán testén ilyen víg táncot járjon?! S olyasmit kiabáljon, hogy le ne sújtsanak megint?!
A hímek valóban visszahõköltek, Manu mancsa kinyúlt, megrángatott egy pamacsos fület.
Ezzel a mozdulattal le is billentette a fejet a helyérõl, és a fej alól elõbukkant... igen, nem más bukkant elõ, mint Tarzan, a majmok társa.
Az idõsebb majmok közül néhányan megcselekedtek volna, amire erejükbõl és szándékukból futotta, ám Taug, a komor, hatalmas Taug gyorsabban kapcsolt: és odarohant az öntudatlanul heverõ alakhoz, így védelmezte a továbbiaktól gyerekkorának játszótársát.
S Tika, a párja szintén jött - vicsorítva állt ki Taug oldalán Tarzan mellett.
Mások is követték példájukat, így a végén egész majomgyûrû fogta körül kis szigetként a dzsungel fiát: védve õt a támadók balfogásaitól.
Pár perc múlva Tarzan meglepõdve nyitotta ki a szemét.
Körülnézett, látta a majmokat, s lassan ráébredt, mi is történt vele.
Akkor elöntötte arcát valami széles mosoly.
Sok sebbõl vérzett, és fájtak is a sérülések, mégis úgy érezte, hogy megérte a jó tanulság, ami e kalandból adódott.
Mert, például, megtudhatta: Kercsak törzsének majmai megszívlelték a tanítását. Ugyanakkor arra is rádöbbenhetett, hogy igazi jó barátai vannak a komor társak közt, akiket eddig érzelmektõl mentesnek hitt.
Vagy itt volt ez az "apróság", Manu, a különben mindig gyávának hitt kis majom, aki az életét kockáztatta érte.
Tarzan nagyon boldog volt, hogy e dolgok mind a tudomására jutottak. De még egy tanulság volt, amibe csaknem belepirult; hogy eddig ugyanis õ volt mindig a tréfamester a bandában, a rettentõ társaságban, s most meg? - Õ feküdt félholtan az ütésektõl. Ezért kis híján megfogadta, hogy soha többé nem ûz másokkal csúnya tréfákat. Kis híján, de nem igazából...!
9
A lidércnyomás
Mbonga fõnök falujának feketéi lakomáztak, míg felettük a nagy fán ott ült komoran, fenyegetõen, éhesen és irigyen Tarzan.
Ez a nap nem hozott neki említhetõ vadászzsákmányt. A dzsungel legjelesebb vadászainak is meg kell tanulniuk, hogy egyszer hopp, máskor kopp.
Gyakran megesett, hogy Tarzan egy álló napig semmi zsákmányra se bukkant. Volt úgy, hogy egy hónapig is az éhhalál ellen küzdött, igaz, ez ritkábban esett meg.
Történt egyszer, hogy egy ideig betegség pusztította a növényevõket. A síkságok évekig majdnem végképp vadászni való nélkül maradtak. Máskor meg a nagyragadozók, melyeknek körülbelül ugyanaz volt a prédája, mint Tarzané, ügy elszaporodtak, hogy jó ideig elmenekült a környékrõl az apróvad.
Tarzan a legtöbbször megtalálta vadászszámítását.
Mindazonáltal épp ma üres kézzel kellett távoznia terepérõl, mert az egyik balszerencse a másik után érte. A végén itt ült a lakmározó feketék felett, éhség gyötörte, és irigyelte õsi ellenségeit a dús falatokért.
A látvány valóban gyötrelmes volt, ahogy ott ült a Gomanganik felett, s õk tömték magukba a remek étket, a gyomruk majdnem szétrepedt, ráadásul elefánthústól!
Tény, persze, tény: Tarzan és Tantor jó barátok voltak, és Tarzan még sosem nyúlt elefánt húsához. A Gomangani nép nyilvánvalóan elejtett egy elefántot, s ahogy falták a remek húst, Tarzan - becsület ide, etikai törvények oda -, azt érezte, és csak azt: õ maga is ezt tenné, ha módja volna rá.
Másrészt, ha tudja, hogy az elefánt pár nappal korábban, mielõtt a feketék rátaláltak, betegségbe pusztult bele, no lám, akkor a majomember nem vágyott volna oly nagyon e falatokra, mert sosem volt dögevõ.
Persze az éhség, eltompíthatja a legfinnyásabb ízlést is, ráadásul Tarzan nem is volt igazán ínyenc.
E pillanatban egész egyszerûen éhes vadállat volt, és figyelme a lent fortyogó üstre szegezõdött, melyet fekete harcosok vettek körül a falu közepén. Még Tarzan, a dzsungel fia sem remélhette, hogy ép bõrrel hatol át gyûrûjükön, ha bármivel próbálkozik.
Nem maradt más lehetõség számára, mint hogy ott üljön a magaslesen, éhes maradjon, míg a lentiek be nem fejezik "mûvüket", pukkadásig nem eszik magukat, s nem hagynak valamit, amibõl aztán - a maradékból! - a majomember mégis kotorhat magának ezt-azt. De ahogy Tarzan a mohó Gomangani népet elnézte, rá kellett jönnie, hogy ezek ugyan nem hagynak se cafrangot, se morzsát, elfogyasztanak mindent, ami elõttük van.
A türelmetlen majomember láthatta, hogy hébe-hóba abbahagyják az egyhangú evést, és eljárnak valami harci táncot. Ennek nyilván az a célja, hogy helyet csináljon belsejükben az újabb falatoknak, serkentse az emésztést. Hanem a tömérdek elefánthús és a helybéli sör hatása elemi erõvel mutatkozott: némelyek úgy elernyedtek, elkábultak, hogy egyszerûen mozdulni is képtelenek voltak. Csak hevertek a roppant üst körül, és lassan úrrá lett rajtuk az öntudatlanság.
Éjfél jóval elmúlt, amikor Tarzan megítélése szerint az orgia a vége felé közeledett.
A feketék most már sebesen hulltak álomba egymás után, hanem néhányan így is kitartottak.
Igaz, állapotukat látva, Tarzan arra következtetett, hogy felõlük ugyan már könnyedén behatolhat a faluba, és elkaparinthat pár jókora falat húst az orruk elõl. Eddig ez rendben lett volna, ám õ - valójában - nem csak pár kis falatocskára vágyott.
Gyomra olyan üres volt, hogy két marékkal szerette volna tömni magába a húst.
Ezért arra volt szüksége, hogy rendesen "fölpakolhasson".
A végén egyetlen harcos maradt csak hû az "eszményeihez", egy öreg harcos, akinek hajdan ráncos hasa olyan sima és feszes volt, mint a bõr a dobon.
Láthatóan õ is üggyel-bajjal mászott oda az üsthöz. Négykézlábról keserves módon bele tudott nyúlni a kincsek tárházába, hogy kiemeljen egy jókora darab húst.
Aztán õ is hanyatt dõlt, oldalt gurult, hangos nyögést hallatott, s így feküdt ott, az utolsó falatot nagy nehezen a fogai közé erõltette, és mohó gyomra felé küldte.
Tarzannak nem volt kétsége: az öreg addig eszik, amíg bele nem hal, vagy amíg egyáltalán van mit ennie.
A majomember undorral rázta meg a fejét.
Micsoda hitvány teremtmény egy-egy ilyen Gomangani!
Hanem hát a dzsungelben kizárólag õk emlékeztették Tarzant a maga fajtájára.
Tarzan ember volt, s ezek a feketék is emberek valami módon, úgy, ahogy a kis majmok, Kercsak törzsének majmai, meg Bolgani, a gorilla is egyértelmûen ugyanahhoz a nagyobb "családhoz" tartoznak, azaz majmok valamennyien.
Tarzan restelkedett, mert ha ez így van, akkor a dzsungelt benépesítõ élõlények közül az ember a legundorítóbb - az ember, meg Dango, a hiéna.
Csak az ember és Dango eszik addig, amíg föl nem fújódik, mint a patkány.
Tarzan látta egyszer Dangót, ahogy enni kezdte egy elefánt tetemét. Belerágta magát, és addig falt, falatozott, míg a végén nem bírt kijönni a maga rágta lyukon.
Most készséggel elhitte, hogyha az ember elõtt hasonló alkalom nyílik, ugyanígy tesz.
Az ember a teremtés legkevésbé szeretetre méltó teremtményei közé tartozik, gondolta. Ezek a cingár lábak, az elõreszökkenõ has, a gyengécske fogsor, a vastag, pirosas ajkak.
Az ember: émelyítõ lény.
Tarzan tekintete ott járt az öreg harcoson, ahogy az undokul fetrengett alatta a mocsokban.
Tessék! A fekete bõrû ember most megint térdre tápászkodott valahogy, és nyújtózni próbált még egy falatnyi húsért.
Kínjában hangosan felnyögött, s mégis nyomorultul ragaszkodott hozzá, hogy egyen, egyen.
Tarzan nem tûrhette tovább - sem az éhség nem hagyta, sem az utálat.
Csendesen leszökkent a földre, s csak a fa törzse választotta el a lakomázótól.
Az ember térdelt, és csaknem kétrét görnyedt. Görcsök gyötörték, így vonszolta magát az üsthöz.
A háta védtelen volt, a majomember könnyû prédája.
Tarzan is közeledett a feketéhez.
Mélységes csöndben az acélos ujjak a fekete torokra kulcsolódtak.
A küzdelem nem tartott soká, mert az ember öreg volt már, s félig belehülyült a falásba, a vedelésbe.
Tarzan elengedte az ernyedt testet, és hozzálátott, hogy pár jókora darab húst markoljon ki az üstbõl, annyit, hogy az roppant éhét csillapíthassa.
Ha a többi fekete fölébred, majd bámul!
Tarzan vigyorgott.
Ahogy a fa felé indult, felkapott egy edényt, amelyben sör volt. Ajkához emelte, ám az elsõ korty után hihetetlen undor fogta el, és sûrû köpködés közben már el is hajította a primitív italt tartalmazó edényt.
Bizonyos volt benne, hogy még Dango is meghátrálna ilyen ocsmány íztõl, s csak fokozódott benne a megvetés, amit az emberfaj iránt érzett.
Tarzan vagy fél mérföldet haladt ágakon lengve a dzsungelben, s csupán akkor látott hozzá, hogy zsákmányát elköltse.
Azt észrevette, hogy furcsa, kellemetlen szaga van a húsnak, de annak tulajdonította a dolgot, hogy a falubeliek vízben, tûzön fõzték meg a falatokat.
Tarzan, természetszerûleg, nem szokta meg a fõtt ételt.
Nem is szerette. Hanem hát éhes volt, és így jókora adagot befalt maga is, mire rájött, hogy ez az étek émelyítõ.
Ráadásul sokkal kevesebb elég volt belõle, hogy az éhét elverje.
A maradékot a földre hajította, aztán fölkapaszkodott egy megfelelõ ágra, hogy ott szunnyadjon egy kicsit. De az álom csak nem akart a szemére szállni.
Rendes körülmények között Tarzan, a dzsungel fia olyan hirtelen aludt el, akár a kutya a kandalló elõtt a szõnyegen, a harsány lángokkal lobogó tûznél. Ám most csak fészkelõdött, tekergeti, ugyanis a gyomrában valami furcsa érzés kezdte gyötörni, s olyan volt ez képletesen szólva, mintha az elefánthús darabjai útnak akarnának eredni, hogy megkeressék az elefántot, melybõl vétettek. Tarzan azonban egyelõre hajthatatlan volt, csikorgatta a fogát, nem engedte át a falatokat.
Még mit nem! Nem hagyja õ megfosztani magát a hústól, melyet ily nagy türelemmel vívott ki magának.
Sikerült elszundítania, amikor oroszlánüvöltés verte fel.
Fölült, és azt kellett látnia, hogy fényes nappal van.
Elképzelhetõ, hogy ekkorát aludt volna?
Mert nem érezte azt a frissességet, ami ilyen alvások után természetes volt.
Zaj riasztotta, s ahogy letekintett, oroszlánt látott. Az állatok királya mohó tekintettel sandított fel rá.
Tarzan vágott neki egy grimaszt, mire Numa, a majomember roppant meglepetésére, elkezdett mászni a fa törzsén.
Tarzan soha az életben nem látott addig fára mászó oroszlánt, ám valami megmagyarázhatatlan oknál fogva most nem lepõdött meg, hogy éppen ez az oroszlán ilyen fáramászós.
Ahogy Numa lassan közelített felé, Tarzan magasabb ágszintre húzódott. De - döbbenetére - azt kellett tapasztalnia, hogy alig tud mászni!
Újra meg újra visszacsúszott, elvesztette mindig a megnyert magasságot, s közben az oroszlán egyre közelebb került a majomemberhez.
Tarzan látta az éhség villogását a sárgászöld szempárban.
Látta a nyálat a tátott állkapcsokon, s a roppant tépõfogakat, melyek kegyetlenül elõvillantak, hogy szétszaggassák õt.
Kétségbeesetten mászott tovább, míg végül sikerült valamivel az üldözõ fölé kerülni.
Tudta, hogy ilyen vékony ágakig az oroszlán soha föl nem kapaszkodhat. És mégis: most ez az ördögpofájú Numa végrehajtotta a lehetetlent.
A hihetetlent!
Hanem ami a legfurcsább volt, hogy miközben Tarzan tudta, mekkora képtelenség mindez, mégis el kellett fogadnia ténynek, hogy az oroszlán mászik, fára mászik, a fának oly magasaiba ér föl, ahová még Sita, a párduc se merészkedett volna soha.
A majomember egy magas fának a leghegyébe kapaszkodott fel, de mögötte ott jött Numa, és undokul nyögdelt.
A végén Tarzan már a legutolsó gallyacskán egyensúlyozott, ott imbolygott a dzsungel fölött.
Tovább hogyan mehetett volna?!
Alatta viszont az oroszlán csak jött és jött. Tarzan, a dzsungel fia megértette, hogy ez akkor itt a vég.
A vékony ágról nem veheti fel a harcot Numával. Fõleg egy ilyen Numával nem, akinek hatvan-hetven métert mászni a fán ugyanannyi, mint párat szökkenni lenn a földön.
Az oroszlán egyre közelebb ért hozzá.
Még egy pillanat és eléri a majomembert. Roppant mancsával odarántja az iszonyatos állkapcsokhoz.
Tarzan surrogó zajt hallott a feje fölött. Odanézett.
Nagy madár körözött ott!
Életében nem látott ekkora madarat, mégis ráismert. A kis házban, a szárazföldbe nyúló öbölben látta, az ott talált kincseinek egyikében, egy képeskönyvben. Halott apjának öröksége volt az is, hát hogyne ismerte volna fel az ifjú Lord Greystoke?
A képeskönyv a nagy madarat úgy mutatta, hogy ott repül messze a föld fölött, karma közt egy kisgyerekkel, miközben odalent egy kétségbeesett anya áll, kapkod a levegõben.
Az oroszlán már kinyújtotta egyik mancsát, hogy elkapja õt, amikor a madár nem kevésbé rettenetes karmai belemélyedtek Tarzan hátába.
Bénító volt a fájdalom, és mégis megkönnyebbüléssel járt. A majomember tudta, hogy Numatól ezzel megmenekült.
A madár, zajosan verdesõ szárnnyal emelkedett egyre magasabbra.
Tarzan szédült, kavargott vele a világ, ahogy lenézett a mélybe. Behunyta a szemét, lélegzet-visszafojtva lógott a karmok közt.
S a nagy madárnak még nem volt elég a magasság!
Tarzan most kinyitotta a szemét.
A dzsungel olyan messze volt, hogy abból innen csak valami ködös zöld foltot látott. Ám hozzá közel ott volt a Nap.
Tarzan kinyújtotta hideg kezét, hogy fényénél megmelengesse.
Akkor elfogta valami õrületes érzés.
Hová viszi õt tulajdonképpen ez a madár?
Kénytelen alávetni magát egy tollas teremtménynek, de miért? Legyen az bármily nagy, miért uralkodik így fölötte?
Tarzan, õ, a hatalmas harcos hagyná ezt ellenállás nélkül? Kezének egyetlen mozdulatával se védekezne, tiltakozna?
Soha!
Ágyékkötõjébõl kihúzta vadászkését, és megforgatta. Egyszer, kétszer, háromszor a felette domboruló madár mellkasba döfte.
A roppant szárnyak görcsösen megrándultak, aztán a karmok lassan ernyedni kezdtek, s Tarzan pörögve zuhant a távoli dzsungel felé.
A majomembernek úgy rémlett, percek teltek el, míg végre elérte a vadon levélsûrûjét.
A kisebb gallyak felfogták az esést. Ugyanarra az ágra érkezett le, amelyiken az éjszaka aludt.
Egy pillanatig ott libegett, kétségbeesetten próbálta visszanyerni egyensúlyát, de hiába. Zuhant tovább, a mélység felé. Az utolsó pillanatban sikerült egy ágban megkapaszkodnia.
Esés közben a szeme zárva volt - most újra kinyitotta.
Éjszaka volt ismét.
Régi, erõteljes mozdulataival visszamászott arra az ágra, ahonnét lepottyant.
Alatta ott morgott, hörgött az oroszlán. Tarzan lenézett, s láthatta a sárgászöldes szempárt, ahogy ragyog a holdfényben, éhes mohósággal fúrja át a dzsungel éjszakáját, és a célpontja: õ.
A majomember levegõ után kapkodott.
Minden pórusából áradt a hideg veríték, és a gyomra mélyén valami émelyítõ forgás indult.
A majomember élete elsõ álmát látta.
Hosszú ideig ült ott, s várta, hogy Numa ismét kússzon, a magasból újra hallja a roppant madár szárnycsapásait - mert Tarzan számára az álom is valóság volt.
Nem hihette, amit látott, s mégis, mert látta e képtelen dolgokat, nem tudta megtagadni valós létezésüket. Tarzan hitt saját érzékeinek!
Életében még soha nem csapták be ezek az érzékek, miért ne hitt volna bennük mindenestül.
Valahányszor a dzsungel fia érzékelt valamit, a jelzések figyelmeztetõ pontossággal jutottak el az agyába és helyesnek bizonyultak.
El se hihette, hegy most egy olyan fura kalandot élt át, amelynek mélyén szemernyi igazság sincs.
Az olyan részletek, ahol a gyomor, romlott elefánthússal megrakva, felér az oroszlánüvöltéssel, ahol a képeskönyv és az álom összeillesztheti a valóságot - Tarzan számára érthetetlennek tûntek. Persze tudta, hogy Numa azért csak nem mászhat fára, s hogy a dzsungelnek nincs olyan madara, amelyik így felragadná õt, hogy nem zuhanhatott tized akkora magasból sértetlenül: de mégis!
Mindezek után egy igen megzavart, hányingerrel küzdõ Tarzan próbálkozott álomba merülni.
Ahogy alaposabban belegondolt az éjszaka furcsa történéseibe, még egy különös eseményre emlékezett.
Valóban eléggé lehetetlennek tûnt ez is, de hát a saját szemével látta: méghozzá azt, hogy Hiszta, a kígyó ott tekereg fölfelé izmos, síkos módján a fa törzsén, és Hiszta feje azonos annak a vén feketének a fejével, akit Tarzan az üstbe gyömöszölt. Világosan látta maga elõtt a fejet, a felpuffadt, eltorzult, feszülõ hasat, a vénséges fekete ember üveges szemét. A látvány borzongatta Tarzant, ráadásul ott voltak még az állkapcsok, melyek elnyeléssel fenyegették.
A majomember kétségbeesetten sújtott az undorító arc felé, s ahogy így tett, az arc el is tûnt.
Tarzan felült az ágon, minden tagja remegett, szeme kerekre tárult.
Dzsungeléjekhez edzõdött szemével körültekintett, ám sehol se látta az öreget, se Hiszta kígyótestét. Épp csak annyi történt, hogy meztelen combján ott mászott egy jókora hernyó, ami egy fentebbi ágról pottyant oda.
Fintorogva pöccintette le a sötét mélybe.
Ekképp telt-múlt az éj; egyik álom a másikra, egyik lidércnyomás a másik után következett. Végül a majomember olyan volt, mint egy riadt õz, aki a levelek közt motozó széltõl is megretten, vagy talpra ugrik, ha a csöndben hiéna undok nevetését hallja.
De aztán csak megpitymallott valahogy, s a beteg, lázas Tarzan, vonszolva magát, elindult a dzsungel komor, nyirkos labirintusában, hogy ivóvizet találjon.
Mintha az egész teste égett volna. Beteg volt, a gyomra mélyérõl egészen a torkáig "tolakodott" ez a betegség.
Ekkor megpillantott egy áthatolhatatlannak látszó bokorcsoportot. Dús aljnövényzete ígéretes volt. Tarzan, vadállat módjára, úgy határozott, hogy ide mászik be meghalni, védve legalább a nagy húsevõ ragadozóktól.
Hosszú ideig egyebet se akart, de nem halt meg. A természet és az agyongyötört gyomor egyszerre csak könnyített magán. Tarzan egész testét kiverte a verejték, majd egészséges, zavartalan álomba merült, ami a délután derekáig tartott.
Aztán felébredt, gyengének érezte még magát, de már nem betegnek.
Vizet keresett megint, s miután jót ivott, lassan elindult a tengerparti ház felé.
Régi szokása volt, hogy felkereste ezt a helyet, ha magány és bánat gyötörte. Itt olyan csend s nyugalom vette körül, mint sehol egyebütt a világon.
Odaért a házhoz, kinyitotta az apja által réges-rég szerkesztett csapózárat. A dzsungel leveles rejtekébõl bozontos, elõreszökkenõ szemöldök alól két apró, véreres szem figyelte rosszakaratúan, leplezetlen kíváncsisággal. Tarzan belépett a házba, becsukta maga mögött az ajtót.
Itt, hogy kizárhatta életébõl az egész világot, félelem nélkül, zavartalanul álmodhatott.
A földön összegömbölyödve nézegethette a képeket a különös valamikben - a könyvekben. Próbálta megfejteni a nyomtatott betûk titkát, miközben nem ismerte az élõ nyelvet. Egy csodálatos világban élhetett, melyrõl a könyveken kívül semmit se tudott.
Tombolhattak az elemek, Numa és Sabor ólálkodhatott a közelben, Tarzan itt akármikor elengedhette magát, nem kellett résen lennie. Gyönyörûség volt ez. A nyugalom mindent megadott ahhoz, hogy zavartalanul hódoljon a gyönyörök gyönyörének.
Ma azt a képet lapozta fel, amelyikben a nagy madár elhurcolja karmai közt a kis Tarmanganit.
Tarzan összevonta a szemöldökét, ahogy ezt a képet tanulmányozta.
Igen, hát pontosan ez a madár vitte õt a múltkor a légen át. A majomember álma ugyanis oly kísértetiesen valósághû volt, hogy Tarzan messzi múltnak, tárgyszerûen kirajzolódó valaminek gondolta az iménti eseményt!
Ám minél többet gondolkodott a dolgon, annál kevésbé vehette biztosra, mekkora is az így látott dolog igazsága. Azt végképp nem tudta, hol ér véget a való, hol kezdõdik a képzelet.
Ha ott járt csakugyan a Gomangani faluban, ha megölt ott egy öregembert, megette azt az elefánt-húst, rosszul lett tõle - jó, jó, de igaz-e ez mindazonáltal?
Tarzan vakarta az üstökét, tûnõdött.
Furcsa volt, s mégis... Tudta õ jól, hogy Numa sosem mászik fára, vagy Hiszta se tekereg végig egy dzsungelóriás törzsén, hogy a feje azé a vénemberé, akit Tarzan meggyilkolt!
Akkor, nagy sóhajjal, inkább feladta. Miért vállalkozna lehetetlendolgok kutatására. Mégis, a szívében valami megteremtõdött, elindult egy érzet, nevezetesen, hogy benne ott él, ott rejtõzik valami másik tudat, másik létezés, amelyrõl eddig nem tudott a nap éber óráinak során.
Azon is tûnõdött, hogy ezek a rendkívüli teremtmények, melyekkel álmában találkozott, miért is nem ölték meg õt, hiszen az álombéli Tarzan félénk, tehetetlenkedõ, habozó lényével olyannyira más volt, mint különben. Álmában még Barától, az õztõl, minden élõlények legfélénkebbikétõl is megfutamodott volna.
Életében elõször, ha álom formájában is, de megérezte a félelmet. Ennyit csupán, nem többet, mégis, oly más volt ez, mint az éber Tarzan világtapasztalása. Talán nem is különbözött oly nagyon az angliai õsök tudásától, melyet elébb a babonaság, aztán a vallás formált. Õk is láttak némely dolgokat éjszaka - ahogy Tarzan most -, amelyeket nem tudtak volna a nappali mércéjükkel mérni, fogalmaikkal magyarázni. Hiába a józan ész, e dolgok a sötétben merõben más alakot öltöttek, mint várták. Furcsák, groteszkek, viszolyogtatóak és leküzdhetetlenek lettek, így a természet jelenségei tisztelettel, csodálattal és rémülettel töltötték el õket, mint most Tarzant.
Tarzan elméjének minden erejét a kis nyomtatott bogarakra összpontosította, melyeket maga elõtt látott a lapokon. Itt volt például Bolgani, a gorilla fogságának története.
Többé-kevésbé élethû ábra is díszelgett ott Bolganiról, ráadásul színesben. Ketrecben volt az állat, körötte sok figyelemre méltó kis Tarmangani, s mind õt nézték, kíváncsian lesték a felhorkantó állat mozdulatait.
Tarzan nem kevéssé csodálkozott - s ezt tette mindig -, látván a Tarmangani népet borító furcsa "tollazatot", a tarka ruhákat.
Vajon azért borítják be így a testüket, mert szégyellik, hogy szõrtelenek? Vagy azt hiszik, a sok fura dolog, amit magukra öltenek, szépségükhöz bármit is hozzáad?
Tarzannak különös mulatságára volt az ábrázolt személyek hajviselete.
Bámult csak, hogy a nõstények némelyike mit mûvel a hajával - a magasba tornyozza, ott egyensúlyozza. S majdnem hahotázott, ahogy a hímek koponyáján meg azt a sok mindenféle apró fedõt látta, gömbölyû és lapos tetejû edényszerûségeket!
A majomember lassanként megértette a betûk különbözõ kombinációinak értelmét a nyomtatott lapokon. Ahogy olvasott, ezek a kis bogarak - mert mindig így gondolt a parányi betûkre - oly zavarólag hatottak összekuszált elméjére, elködösítették szemének tiszta képeit.
Keze fejével kétszer is megtörölte a szemét, de csak egy pillanatra tudta visszahozni a bogarakat az imént még látott, értelmesen összefüggõ formába.
Rosszul aludt az éjszaka, és most kimerült volt a betegségtõl és a láztól, így egyre nehezebb volt figyelmét bármire is összpontosítani, egyáltalán nyitva tartani a szemét.
Tarzan érezte, hogy rögtön elalszik, s ahogy ez a felismerés "tudatosult" benne, úgy határozott, hogy átadja magát az ebbéli késztetésnek, amely egyébként a fizikai kínhoz volt hasonlatos. Egyszerre arra riadt fel, hogy nyílik a ház ajtaja.
Tarzan hirtelen mozdulattal fordult arrafelé, s az ajtónyílásban megpillantotta Bolgani, a gorilla jókora, tömör, szõrös alakját.
A nagy dzsungelnek alig volt még egy lakója, akivel Tarzan kevésbé kívánta volna az ilyen összezártságot egy kicsi házban, mint Bolganival, a gorillával. Ennek ellenére nem érzett félelmet, jóllehet látnia kellett, hogy Bolgani olyan állapotban van, amit "dzsungelõrület" néven emlegetnek, s az érett, hevesebb vérmérsékletû hímekre rátör olykor-olykor.
A nagy gorillák általában kerülik az összecsapást, elrejtõznek a többi dzsungellakótól. Megannyiszor a legjobb szomszédok, de ha megtámadják õket, vagy ha rájuk jön az õrjöngés, nincs dzsungellakó, akinek bátorságából vagy heves természetébõl futná a nyílt kiállásra - mi több, a kihívásra - velük szemben.
De Tarzan számára nem volt kibúvó.
Bolgani vörös szegélyû, gonoszul izzó szemmel meredt rá.
Egy pillanat, és a majomemberre rohan.
Tarzan a vadászkéshez kapott. Tudta, hogy oda tette maga elé az asztalra. Amikor az ujjai nem találták meg a fegyvert, gyors pillantást vetett a kérdéses helyre.
Közben a tekintete a könyvre esett, éppen oda, ahol a gorilla képe volt. Mert a könyv Bolganinál volt kinyitva!
Tarzan meglelte a kését, de már nagyon ráérõsen markolászta, s a "közeledõ" gorilla felé is épphogy vicsorgott, inkább csak vigyorgott.
Hát õt többé be nem csapják ilyen dolgok, melyek álom által jönnek!
Egy pillanat, semmi kétség, és Bolgani átalakul. Õ lesz Pamba, a patkány, s a feje Tantoré, az elefánté. Nem, nem!
Tarzan látott most már elég ily hihetetlen dolgot, megvolt az elképzelése, mire számíthat. De ezúttal Bolgani nem változtatta meg alakját, hanem lassan közeledett... közeledett a majomemberhez.
Tarzan egy kicsit elképedt, miért is nem akar fejvesztetten menekülni - valami biztonságos helyre -, ahogyan ez a mostani, felfoghatatlan, különös kalandjait jellemezte volna.
Másrészt biztosra vette, hogy ha õ maga kész is a harcra, itt vele szemközt semmiféle hús-vér gorilla nem áll.
Ez a lény azonban nem akart eltûnni a puszta légben.
Nem alakult át semmi mássá, nagyon is megmaradt tõrõlmetszett Bolganinak. Ott volt az ismert, fényes fekete bunda, ami csillogott a napfényben, mely a házba az ifjú Lord Greystoke fölött behatolt.
Hát akkor ez mégis igazi valami, a legigazibb álomélményem - gondolta Tarzan, és tétlenül várta, jöjjön a következõ "esemény".
Akkor a gorilla támadott.
Két roppant, karmos mancs zúdult a majomember felé. Roppant tépõfogak villantak, ocsmány hörgés tört fel a vadállat öblös torkából, mely forrón csapta meg Tarzan arcát, aki még mindig csak ült és vigyorogva bámulta a jelenést.
Mert Tarzant be lehet csapni egyszer vagy kétszer, de nem akárhányszor egymásután!
Tudta, hogy ez a Bolgani nem az igazi Bolgani, hiszen ha az lenne, nem jutott volna be a házba, hiszen csak Tarzan tudta, hogyan kell kezelni a zárat.
A gorilla mintha megdöbbent volna a szõrtelen majom furcsa tétlensége láttán.
Egy pillanatnyi szünetet tartott, közben a fogai ott csattogtak a másik torkánál - s akkor hirtelen mintha valami más elhatározásra jutott volna.
Szõrös vállára vetette a majomembert, de olyan könnyedén, ahogy mi egy csecsemõt kapnánk a karunkba. Bolgani megfordult, és kisietett a szabadba. Száguldva indult el a nagy fák felé.
Tarzan most aztán végképp bizonyosra vette, hogy ez álombéli kaland! Közönnyel vigyorgott, és hagyta, vigye csak az óriás gorilla, ha éppen úgy tartja kedve.
Eljön egy pillanat, gondolta Tarzan, amikor felébredek, és egyszerûen ott leszek megint a házban, ahol elaludtam.
Erre a gondolatra - nézzük csak! - visszapillantott, és mit kellett látnia: a ház ajtaja tárva-nyitva állt!
De hát ez képtelenség!
Õ ezt az ajtót mindig gondosan bezárta a betolakodók ellen.
Manu, a kis majom például biztosan megdézsmálná a kincseit.
Tarzan elméjét most elképesztõ kérdés foglalkoztatta: hol ér véget az álombéli kaland, hol kezdõdik a valóság?
Hogyan gyõzõdjön meg róla, hogy a kunyhó, ajtaja nem maradt-e csakugyan nyitva?
Körülötte minden teljesen normálisnak látszott. Ezt az ügyet nem jellemezték a korábbi álmok groteszk túlzásai.
Tarzan érezte, jobb lenne, ha biztos lehetne a dolgában, ha meggyõzõdhetne róla, hogy az ajtó valójában zárva van. Nem ártana, az biztos. Akkor sem, ha mindaz, ami látszólag történik, valójában nem is történik.
Tarzan megpróbált lecsusszanni Bolgani válláról, de a nagy fenevad fenyegetõen morgott, s válaszul még jobban szorította.
A majomember roppant erõfeszítéssel mégis kiszabadult, és ahogy földet ért, azt kellett tapasztalnia, hogy az álomgorilla vadul rátámad, megint megragadja, és nagy tépõfogai belemarnak széles, puha bõrû vállába.
Tarzan ajkáról lefagyott a tévvigyor, ahogy a fájdalmat s vele a vérszagát megérezte, ami azonnal hatott harci ösztöneire.
Akár álom, akár nem, ez nem tréfa többé!
A gorilla és a majomember abban a pillanatban ott hempergett összekapaszkodva a földön. Mindketten tépték, harapták, szaggatták egymást.
A gorilla veszett haragra gerjedt.
Újra meg újra elengedte a majomember vállát, hogy lesújthasson nyaki ütõerére. Tarzan harcolt már életében olyan fenevaddal, amelyik az ütõérre támad, s mindig sértetlenül állta ki a próbát, mert õ közben fél kézzel az ellenfélnek épp a torkát ragadta meg.
Végre most is sikerült. Roppant izmai megfeszültek, keze ráfonódott a gorillanyakra - a puha szõrzet alatt valóban érzékeny helyet ért -, s hatalmas erejével szorította az ellenfelet. A szõrös testet távolabb tolta magától.
Ahogy az egyik kezével fojtogatta Bolganit, s közben lassan odébb s odébb taszította, a másikkal lenyúlt kettejük között az ágyékkötõjéhez, pontosan oda, ahol a hosszú kést hordta. Egyetlen gyors mozdulat elég volt, hogy a penge hegye belevágódjék a vad gorillaszívbe.
Bolgani, a gorilla iszonyatos fültépõ, visító rémhangot hallatott, és kiszakította magát a majomember szorításából. Támolygott pár lépést, majd hirtelen lerogyott a földre.
Tagjainak néhány görcsös rándulása következett még, s a fenevad mozdulatlanul hevert.
A majomember ott állt, lenézett a megölt ellenfélre, s közben beletûrt a kezével sûrû fekete hajába.
Akkor lehajolt, megérintette a holttestet.
A gorilla még meleg vére bíborra festette kezét.
Az orrához emelte, megszagolta.
Végül megrázta a fejét, és elindult a ház felé.
Az ajtó nyitva állt!
Becsukta, rácsappantotta a zárat Visszatért a tetemhez és ismét csak a fejét vakargatta.
Ha ez álombéli kaland volt, mi a valóság?
Hogyan különböztetheti meg egymástól a kettõt?
Mindabból, ami az életében megesett már vele, mennyi volt valós, mennyi az álom?
Egyik lábát rátette a heverõ alakra, arcát az égnek emelte, s a gyõztes hímmajmok diadalordítását hallatta.
Messzirõl oroszlán felelt rá.
A válasz igencsak valós volt, s Tarzan mégse tudta, mit gondoljon.
Elképedve sarkon fordult, s bevette magát a dzsungelba.
Nem, azt õ meg nem tudta volna mondani, mi valós és mi nem. Ám egy dolgot így is bizonyossággal tudott - hogy soha többé nem fog enni Tantor, az elefánt húsából.
10
Csata Tikáért
Tökéletes nap volt.
Hûvös szellõ enyhítette az egyenlítõi napforróságát.
Hetek óta békében élt a törzs, idegen ellenség nem hatolt be sehonnét a területére.
A majomelme számára mindez így elegendõ biztosítékot jelentett, hogy a jövõ ugyanígy alakul majd: elkövetkeznek Utópia Birodalmának jelen napjai.
Az õrök, akiket a törzs szokásosan kiállított, vagy ellustálkodták a felvigyázóidõt, vagy úgy hagyták ott posztjukat, ahogy éppen kedvük hozta.
Maga a törzs is jócskán szétszóródott, ennivalót keresgélt, így áshatja alá a béke és a gyarapodás, létének alapjáig, a legprimitívebb közösséget csakúgy, mint a legcivilizáltabbat.
Még az egyének is óvatlanabbak voltak. Azt lehetett volna hinni, hogy Numa, Sabor, Sita teljességgel letûnt a színrõl.
A nõstények és a baluk õrizetlenül szaladgáltak a komor dzsungelben, miközben a nagy hímek messze tõlük kotorásztak, falatoztak, így esett, hogy Tika és Gazan, a baluja, igen messze elsodródhatott a törzs területének déli részére, ahol hímek egyáltalán nem voltak a közelükben.
Még délebbre, a sûrû vadonon át, ott haladt egy baljós alak - egy nagy hímmajom, akit õrjöngõvé tett a kudarc és a magány.
Egy héttel ezelõtt egy másik törzs királyságáért küzdött, és alulmaradt. Mostanáig sem tudta megemészteni ezt. Rosszkedvûen, a számkivetettség tudatával rótta az õserdõt.
Késõbb alkalmasint majd visszatér a törzshöz, és aláveti magát ama szõrös fenevad akaratának, akit épp õ akart letaszítani a trónról. Jelenleg nem merte volna megcselekedni, ugyanis nem csupán a koronát akarta megszerezni abban a harcban, hanem urának és parancsolójának feleségeit is.
Legalább egy hónapba telik, hogy a feledés megbocsátást hozzon neki. Így Toog addig idegenül, komoran, haragvón, gyûlölködve járt a dzsungelben.
S ilyen kedvében bukkant váratlanul egy fiatal nõstényre, aki magányosan falatozgatott a vadonban. Idegen nõstény, de hajlékony, erõs, páratlanul gyönyörûséges.
Toognak a lélegzete is elállt, s hamar félrehúzódott az ösvényrõl, be a sûrû levelek közé, ahonnét észrevétlenül figyelhette Tikát, élvezhette minden szépséges porcikáját.
Szeme mindazonáltal nemcsak Tikát figyelte, hanem körbejárta a dzsungelt, nincsenek-e arrafelé hímek, nõstények vagy baluk e törzsbõl; fõleg, hogy hímek nincsenek-e.
Ha valaki észrevesz egy másik törzsbéli nõstényt, számolnia kell a nagy, dühödött, szõrös védelmezõkkel is akik ritkán kószálnak él messzire a rájuk bízott gyengébbtõl. Életre-halálra megküzdenek az idegennel, hogy társuk nõstényét vagy ivadékát védjék - ugyanúgy, mintha az övék lenne.
Toog azonban közel s távol nem látott más majmot, csak ezt az idegen nõstényt, meg a kis baluját, ahogy a közelében játszadozik.
Gonosz, véraláfutásos szemét félig lehunyta, így szemlélte a nõstény bájait. Ami a balut illeti, egyetlen harapás a kis tarkón, s a roppant állkapcsok azonnal elnémítják, õ ugyan nem fog zajt ülni.
Toog szép növésû, nagy hím volt, emlékeztetett is bizonyos szempontból Taugra, Tika társára.
Mindketten virágkorukat élték, izomzatuk csodálatos volt, fogazatuk tökéletes, ennél megfelelõbbet és különlegesebbet nõstény még csak nem is képzelhetett.
Ha Toog az õ törzsébe való, Tika a párzási idõ jöttekor nyugodtan választhatta volna akár õt is Taug helyett. Most azonban már Taugé volt, senki el nem vehette tõle. Az ilyen majomnak életre-halálra meg kellett volna vívnia Tauggal.
S magának Tikának is voltak bizonyos jogai ebben az ügyben.
Ha végképp nem tetszik neki a rivális, "ringbe" szállhat õ is Taug oldalán, megtéve mindent, hogy a jövevény elkotródjék. Taugnak Tika így komoly segítséget jelentett, hiszen a tépõfogait, ha kisebbek voltak is a hím fogaknál, Tika mesterien tudta használni.
Hanem most a nõsténymajom egészen mással volt elfoglalva. Bogarakat keresgélt, s megfeledkezett mindenrõl a világon.
Nem is kapott észbe, milyen messzire kalandozott el balujával a törzstõl, és védekezõ érzékei sem voltak oly éberek, mint bármikor máskor.
Hónapok nyugalma, õrök jobbra-balra, védelem, ellenség sehol - ez is szépen elaltatta a Tarzan által óvatosságra tanított törzs éberségét. Az ilyesmi pedig sok jeles, felvilágosult közösséget sodort végromlásba, s a jövõben is számosnak hozhatja vesztét, ha azt hiszik, hogy a jó darabig honoló békeállapotok a támadások végét jelenthetik egyszer s mindenkorra.
Toog elégedetten nyugtázta, hogy Tika és a balu maga van, s akkor óvatosan megközelítette õket.
Amikor ráugrott Tikára, a nõstény épp háttal volt neki, mégis, ép érzékei figyelmeztették a veszélyre. Megpördült, szemközt kapta a nagy hím rohamát.
Toog pár lépésnyire a nõsténytõl megtorpant.
Ha az imént dühöt érzett, most az idegen törzsbeli majom bájai teljesen lenyûgözték.
Egyezkedõ hangokat hallatott - széles, lapos ajkával csettegett - hasonlított ez a hangjelenség a békecsókok cuppanásaihoz.
Tika azonban rávicsorgott, és nagyokat mordult.
A kis Gazan az anyjához futott, aki azonban "Krííg-áaa!" vészkiáltással riasztotta el és felszólította a balut, hogy másszon fel gyorsan egy jó magas fára.
Tika láthatóan nem örült új udvarlója megjelenésének.
Toog is rájött a dologra, s ennek megfelelõen megváltoztatta módszerét.
Mély lélegzetet vett, nagy mellkasa dagadozott, bütykös ujjaival meg is döngette, így ingott-ringott kihívóan a nõstény elõtt.
- Toog vagyok - dicsekedett.
- Nézd meg harcos tépõfogaimat.
Nézd roppant karomat, erõs lábamat.
Egyetlen harapás, és végzek a ti legerõsebb hímetekkel.
Egymagám megöltem Sitát.
Én vagyok Toog.
Toog akar téged.
- Így szólt, s várta a hatást, de nem kellett sokáig várnia.
Tika, nagy testsúlyát meghazudtoló fürgeséggel megfordult, s futni kezdett az ellenkezõ irányba.
Toog dühös morgással vette üldözõbe, de a nála kisebb, könnyebb nõstény fürgébben mozgott, túl gyors volt az üldözõ számára.
Toog pár méteren át még kergette, reménytelenül, aztán habzó szájjal, horkantgatva megállt, dühében a földet verte nehéz öklével.
Egy fa magasából Gazan pislogott le, s látta az idegen majom bosszúságát.
Fiatal volt még, rosszul számította ki a dolgokat. Most sem kellett volna csúfolódó kiáltásokat hallatnia. Azt hitte, védve van a nagy hím ellenében.
Toog felnézett.
Nem messze Tika is megállt, mert nem akart messzire lenni a balujától. Toog azonnal kapcsolt, s nyomban azt is tudta, mit kell tennie.
Látta, hogy a fa, melyen a kis majomkölyök kapaszkodik, magányosan áll. Onnét a balu nem mászhat át más ágakra. Gazannak le kell jönnie a földre, ha valaha el akar moccanni onnét.
Toog viszont letáborozik, s végül a balu révén fogja odacsalni és megszerezni magának az anyát.
Felszökkent hát a fa alacsonyabb ágai közé.
A kis Gazan abbahagyta már a csúfolást. Pofavágás helyett most inkább neheztelést játszott, ám ebbõl csakhamar igazi félelem lett, amikor látta, hogy Toog mászik feléje!
Tika odavisított Gazannak, kapaszkodjon feljebb, s a kis fickó el is kezdett szökdelgetni az ágak közt, melyek a nagy hím súlyát már nem bírták volna el. Ennek ellenére: Toog mászott tovább.
Tika nem félt.
Tudta, hogy az idegen hím nem kapaszkodhat olyan magasra, ahonnét Gazant veszélyeztethetné. Valamivel távolabb letelepedett, és dzsungelbéli csúfszavakkal bombázta Toogot.
Tikának fogalma sem volt, milyen gonosz apró agy fészkel Toog koponyájában.
Bizonyosra vette, hogy a hím felmászik odáig, ahol már nincs számára tovább. Látni fogja, hogy Gazan elérhetetlen, s inkább az õ üldözésébe fog megint. S Tika biztos volt benne, hogy Toog számára ez a dolog semmi esélyt nem rejt.
Biztonságban tudta a baluját, bízott saját gyorsaságában, rendben voltak a dolgok. Tika azonban elmulasztott valamit: nem kiáltott, nem hívott segítséget. Pedig ha így tesz, felmentõ seregként hamar odacsõdültek volna néhányan a törzsbõl.
Toog lassan elérte a felsõ határt, amelyen túl már valóban nem merészkedhetett.
Gazan még mindig öt méternyire volt fölötte.
A hím megkapaszkodott, aztán másik kezével erõteljesen rázni kezdte a fõágat.
Tika megdermedt.
Azonnal felfogta, mi a hím terve.
Gazan messze kint lógott egy vékony ágacskán, és az elsõ rázásra elvesztette az egyensúlyát. Nem esett le, négy lábbal kapaszkodott még, de Toog fokozta erõfeszítéseit, rázta a fõágat, s ettõl a kis gally, melyen a majmocska függeszkedett, veszedelmes "viharba" került.
Tika nagyon jól látta, miféle fejlemények várhatók. Megfeledkezett az õt fenyegetõ veszélyrõl, gyõzött benne az ösztönös anyai szeretet, kirontott a sûrûbõl, és harcra hívta a baluját támadó hímet.
De mielõtt Tika odaért volna a fa törzséhez, Toog erõfeszítése sikerrel járt - addig rázta az ágat, hogy a kis Gazan lepottyant.
Sikoltva zuhant a parányi lény, keresztül a sûrû levélzeten, egyenest az anyja lábához, ahol moccanatlanul terült el.
Tika nyögve hajolt le, hogy az élettelen kis alakot fölemelje, de abban a pillanatban Toog már rajta is volt.
A nõstény karmolt, harapott, szabadulni próbált, de a hím roppant izmaival szemben tehetetlen volt, Toog ütötte, fojtogatta, addig, míg a félig öntudatlan Tika valamiféle megadással rogyott össze.
Akkor a hím vállára vette megszerzett terhét, s elindult visszafelé az ösvényen, amelyen jött.
A kis Gazan moccanatlanul feküdt a földön.
Nem nyögött.
Nem mozdult továbbra sem.
A nap lassan közeledett az égi delelõhöz.
Akkor valami ocsmány alak bukkant fel a közelben, az aljnövényzet sûrûjén.
Dango, a hiéna kúszott arrafelé, szagra jött.
Rút pofáját kidugta a gallyak közül, és kegyetlen szemét a kis majomkölyökre szegezte.
Tarzan, a dzsungel fia aznap kora reggel felkereste a tengerparti kunyhót, ahol sok-sok órát töltött ilyen alkalmakkor, mikor a törzs a közelben vadászgatott.
A földön egy férfi csontváza hevert, vagyis mindaz, ami a néhai Lord Greystoke-ból maradt azután, hogy - húsz éve ennek! - Kercsak, a nagy majom élettelenül odahajította.
A temetõbogarak s mindenféle más rokonaik azóta réges-rég simára csiszolták az erõteljes csontozatot.
Tarzan éveken át látta, hogyan hevernek ott e maradványok, de hát miért szentelt volna épp ezeknek több figyelmet, mint hasonló dolgoknak a dzsungelben másutt! Ezernyi csontot látott már.
Az ágyon ott volt egy másik, egy kisebb csontváz, s a fiú ezzel se törõdött.
Honnét tudhatta volna, hogy egyikük az apja, a másikuk az anyja volt.
Az a kis csonthalmocska meg a bölcsõben, melyet oly szeretõ gonddal faragott egykor a néhai Lord Greystoke - az se jelentett neki így semmit. Nem sejthette, hogy a koponyácska egyszer még büszke cím s rang birtokába juttatja vissza. Most bármi efféle gondolat messzebb volt tõle, mint az Orion napkísérõi.
Tarzan számára, ismételjük, ezek csak csontok voltak, és kész.
Nem voltak hasznára, hiszen hús nem maradt rajtuk, és nem is zavarták, hiszen ágyban úgyse aludt soha, a földön heverõ csontvázon meg" mindig könnyedén átlépkedett.
Ma nyugtalan volt.
Elébb az egyik könyvbe lapozott bele, aztán a másikba.
Képeket nézegetett, melyek már ott éltek vonásról vonásra az agyában. Aztán félrelökte a köteteket.
Ezerszer átkotorta a szekrényt, most ezeregyedszer tette ugyanezt.
Elõvett egy kis zsákot, amely kerek fémérméket tartalmazott.
Sokszor játszott velük az elmúlt években, de mindig mindet gondosan visszatette a zsákocskába, azt meg a szekrénybe, ugyanarra a polcra, amelyiken fölfedezte.
Rendszeretõ faj ivadékaként maga is rendszeretõ volt, jóllehet fogalma sem volt róla, miért.
A majmok elpotyogtatták a dolgokat, ahol épp megunták õket, a magas fûben..., vagy iménti érdeklõdésük tárgyát ledobták a fáról.
S amit így elejtettek, késõbb esetleg megtalálták megint, de ez véletlen volt. Ám Tarzan nem elégedhetett meg ennyivel.
Õ annak a pár dolognak, amije volt, tudta a pontos helyét, és mindig tiszteletben is tartotta.
A kis zsák kerek fémdarabjai nagyon érdekelték.
A lapocskák két oldalán domborított képek voltak. Mit jelentenek, sosem értette.
Fényesek voltak, tündököltek.
Tarzant mulattatta, hogy ilyen-olyan ábrákká rakhatja ki õket az asztalon.
Százszor is eljátszott így velük.
Ma, efféle foglalatosságának közepette, egy kedves, sárgás darabot - rajta egy angol uralkodóval - leejtett, s a pénzérme odagurult az ágy alá, melyen a néhai Lady Alice csontváza feküdt.
Hagyományaihoz híven Tarzan négykézlábra ereszkedett, s így kezdte keresni az ágy alatt az eltûnt érmét.
Bármi furcsa, soha életében nem nézett még az ágy alá.
Megtalálta az aranypénzt, és egy kis lazán csukódó fadobozt.
Mindkettõt kikotorta, aztán az aranyat betette a zsákocskába, majd visszarakta a szekrénybe, a polcra. A doboz átvizsgálásához látott.
Hengeres alakú fémdarabkákat tartalmazott. A végük hegyes volt, másik felük lapos, s bordás gyûrû övezte valamennyit.
Színüket persze, zöld nemes rozsda fedte el, amire a sok-sok eltelt év volt a magyarázat.
Tarzan kiszedett pár ilyen kis tárgyat a dobozból - vizsgálgatta õket.
Egymáshoz dörzsölte a kicsiny fémdarabokat, és a zöld szín kopni kezdett. Elõbukkant a szürkés kúpos végeken a fényes felszín.
Lelt egy kis fadarabot, melyen a hengereket is megtisztogatta, és a jutalma igazán örömteli volt: csillogó felületek!
Tarzan oldalán kis szütyõ lógott, melyet egy megölt fekete harcostól zsákmányolt.
Ebbe belepottyantott néhányat az új játékszerei közül. Arra gondolt, hogy majd nyugodt körülmények közt tovább tisztogatja õket. A dobozt visszatette az ágy alá, s mert egyéb mulattató dolgot nem talált, elhagyta a kunyhót, visszafelé indult a törzshez.
Alig valami kis távolság választotta el õt a tanyahelytõl, amikor nagy zûrzavar hangjaira lett figyelmes. Nõstények és baluk hangos kiáltozására, a nagy hímek vad, dühödt ordítására.
Azonnal felgyorsított, mert a "Kriig-ááa" kiáltások nem hagytak kétséget afelõl, hogy valami baj van.
Mialatt Tarzan a talált dolgokkal foglalatoskodott, Tika párja, Taug, a hatalmas majom, egy mérföldnyire a törzs tartózkodási helyétõl északra vadászott.
Végül, hogy megtöltötte hasát, lustán visszafelé indult. Célja a tisztás volt, ahol utoljára látta társait, és most, hogy arra haladt, látta is õket kettesével-hármasával.
Csak Tika és Gazan nem volt sehol, és Taug el is kezdte a kérdezõsködést, merre lelheti õket, de nem akadt senki, aki mostanában látta volna õket.
Persze az alacsonyabb rendû fajok képzelõereje nem túlságosan élénk.
Nem õriznek emlékképet mint mi oly dolgokról, amelyek megtörténhettek, így Taug nem is tételezte fel, hogy bármi baj érhette élete párját s ivadékát. Annyit tudott csak, hogy szeretne találkozni Tikával, szeretne lefeküdni az árnyékban, ahol a nõstény majd vakargatja a hátát, miközben õ a reggelijei, emészti. Hanem hiába kiáltozott, mihaszna hívogatta, Tika nem felelt, és nem is akadt senki, aki a nõstényt s a balut mostanában látta volna.
Taug kezdett egy kicsit feldühödni, és el is határozta, hogy megbünteti Tikát, hogy ilyen messzire elcsatangolt, s hagyja, hogy õ hiába keresse.
Dél felé indult, s nagyon csöndesen haladt, se a talpa, se az ízületei nem adtak hangot, nem ütöttek zajt. Így vette észre hirtelen Dángót, aki egy kis tisztás túlfelén lapult.
A dögevõ nem észlelte Taugot, mert teljes figyelme valami egyébre szegezõdött - csomagnyi kis valamire, s visszafojtott lélegzettel leste.
Taug, aki maga is igazán óvatos volt, ahogyan az szükséges, ha valaki örökké a dzsungelt járja és ad valamit a túlélésre, zajtalanul felszökkent egy fára, hiszen onnét adódhatott a legjobb rálátás erre a tisztásra.
Dangótól nem félt, viszont kíváncsi volt, mit fedezett föl Dango.
Alkalmasint a kíváncsiság s az óvatosság közös "mûve" volt ez a Taug-féle elhatározás.
S ahogy a hímmajom felkapaszkodott egy ágra, ahonnét zavartalanul letekinthetett - döbbenten látta, hogy a hiéna épp alatta szaglászik valamit. S nem is akármit, mert Taug felismerte, hogy ez az élettelen kis alak az õ baluja, Gazan.
A nagy majom valami elemi õrület ordításával, vadállati dühvel zúdult le a magasból, és a hiénára vetette magát. Dango csaknem megbénult a rettenettõl.
Felüvöltött, horkantott, a földre lapult, így próbálta lerázni magáról roppant támadóját. De hát olyan volt ez, mintha egy veréb védekezne a lecsapó héja ellen.
Taug nagy, horgas ujjai átfogták a hiéna torkát, hátát. Iszonyatos tépõfogai a nyaki eret keresték, és meg is lelték, át is harapták. A borzadályos emberszabású eleresztette, félrelökte a dögevõ tetemét.
Taug megint ordítást hallatott, ezúttal a párját hívó majomét, de nem jött válasz. Lehajolt, hogy megszaglássza Gazan testét.
Az undorító küllemû, vad majomtestben szív dobogott, ugyanolyan apai érzelmeket dajkáló szív, amilyenek bennünk, ember-apákban élnek.
S ha erre nincs is tényleges bizonyítékunk, tény az, hogy a fejlõdésnek ama korai szakaszán véget ért volna az emberfaj kialakulása is, ha efféle nagy majmok nem éreztek volna valami gyengédséget az ivadékaik iránt - mert különben, az erõk törvényei szerint, egyszerûen kiirtották volna õket. Isten azonban beleplántált a vad hímszívekbe valami szeretetfélét, s ez erõsebbnek bizonyult a hímállati ösztönösségnél.
Taugban nemcsak a védõ ösztön volt igen fejlett, élt benne az utódiránti szeretet is, igencsak erõsen, hiszen Taug eleve nagyon fejlett példánya volt a fajtájának. A nagy, emberszabású majmokat, melyekrõl a Góbi-sivatag bennszülöttei oly áhítatosan beszélnek, emberi szem nem látta még, pontosabban, ha látta, nem élte túl a találkozást. Egészen, amíg Tarzan fel nem tûnt világukban.
Taug ugyanolyan szomorúságot érzett, mint bárki más apa érezne, kisgyermeke holttestét látva.
Nekünk Gazan csupán visszataszító, csúf teremtmény lehetett volna, ám Taugnak és Tikának olyan szépséges volt õ, mint bárki szigetországi Mary, Johnnie vagy Elizabeth. S az se mindegy, hogy az elsõszülöttjük volt, és eleddig az egyetlen balujuk - mi több, hím! Ez a három dolog együtt igazán kinccsé tesz egy kis majmot is a papája szemében.
Egy pillanatig Taug csak szaglászta a néma kis alakot.
A pofájával és nyelvével megérintgette, simogatva becézte a busa kis bundát.
Vad ajkáról halk nyögés tört fel. Ám a bánat nyomában szinte azonnal feltámadt a bosszú vágya.
Talpra szökkent. Már hallatszott is az üvöltése, nem egy, egy egész sorozatnyi "Kriig-ááa". Vérfagyasztóan visszhangzott a dzsungelben a dühödt, támadni kész emberszabású majom kiáltása. Az õrjöngõ hímé, aki vért akar látni, bosszúszomjjal ontott vért, vért...!
Az ordításra a törzs tagjainak megannyi válasza érkezett. Az ágakon lengve közeledtek felé.
Õket hallotta Tarzan a kunyhót elhagyva, s válaszul a maga hangját is megzengette. Kettõzött sebességgel haladt, szinte repült a fák ágainak középsõ szintjén.
Ahogy végre a törzs terepéhez ért, azt látta, hogy társai mind Taug körül gyülekeznek, s lenn a földön valami hever.
Közébük tolakodva, Tarzan csakhamar a csoport legközepén állt.
Taug még mindig üvöltött, hangja fenyegetõ volt, de ahogy Tarzant meglátta, elcsöndesült. Lehajolt, fölemelte Gazant, és odanyújtotta Tarzannak, nézze meg a majomember is.
A törzsnek egyetlen tagja volt csak, aki iránt Taug bármiféle szívbéli érzelmet táplált, s ez a valaki Tarzan volt.
Tarzanban megbízott, s fel is nézett rá, mint bölcsebb és tapasztaltabb lényre, Tarzanhoz jött most, egykori játszótársához, érett koruk megannyi küzdelmében segítõjéhez.
Tarzan, ahogy megpillantotta Taug karjában az élettelen kis testet, ajkáról mély hörgés szakadt fel - hiszen ez Tika baluja volt, akit õ úgy szeretett.
- Ki tette? - kérdezte.
- És hol van Tika?
- Nem tudom - felelte Taug.
- Ott feküdt..., ott leltem, ahogy Dango szaglászta, de nem Dango tette, nincsenek rajta hiénanyomok.
Tarzan közelebb lépett, fülét Gazan mellkasára szorította.
- De hát nem halott - mondta.
És az is lehet, hogy túléli.
- Átfurakodott a majmok gyûrûjén, körbe-körbe járt, és vizsgálgatni kezdte a talajt.
Egyszerre megállt, s orrát a földhöz szorítva szaglászott.
Majd talpra szökkent, különös kiáltást hallatott.
Taug s a többiek elindultak feléje, mert ez a hang olyasmit jelzett nekik, hogy - a vadász nyomra bukkant.
- Egy idegen hím járt itt - közölte Tarzan.
- O bántotta Gazant.
Õ az, aki elhurcolta Tikát.
Taug és a többi majom dühödt kiáltást hallatott, fenyegetõ hangot, de nem tettek semmit.
Ha az idegen hím látótávolukon belül lett volna, most széttépik. Hogy üldözõbe vegyék, az eszükbe sem jutott.
- Ha a három hím ott állt volna az õrhelyén - mondta Tarzan -, nem történt volna ez a törzzsel.
És ez addig így lesz, amíg be nem tartjátok az utasításomat: három hím õrködjön mindenkor!
A dzsungel hemzseg az ellenségektõl, mégis hagyjátok, hogy a nõstényeitek és a baluk védtelenül járjanak táplálék után.
Rendben van... Tarzan most elmegy, és megkeresi Tikát, visszahozza õt a törzsnek.
Az ötlet megtetszett a többi hímnek.
- Valamennyien veled tartunk - kiáltották.
- Nem - mondta Tarzan. Valamennyien azért nem jöhettek.
Nõstényeket és balukat nem vihetünk magunkkal, amikor csatába indulunk.
Valakinek itthon kell maradnia, hogy megvédje õket... különben még mindkettõjüket elveszíthetitek.
A majmok a fejüket vakarták.
Tarzan bölcsessége mindig hatott rájuk, de eleinte most is erõsebbnek bizonyult az új "ötlet", hogy követni kellene az ellenfelet, elszedni tõle a zsákmányt, kiszabni rá a büntetést.
A közösségi érzés ösztönösen ott élt bennük.
Nem tudták, miért is nem gondoltak rá, hogy üldözzék, hogy megbüntessék az ellenfelet. Nem tudhatták, hogy ennek csupán az az oka, hogy nem érték el még azt a szellemi fokot, amely lehetõvé teszi, hogy egyének módjára viselkedjenek.
Ha veszély fenyegetett, a közösségi ösztön egy csoportba sodorta õket. A nagy hímek súlyukkal, erejükkel és vadságukkal védelmet, biztos esélyt jelentettek számukra - bármi ellenséggel szemben.
Hogy az ellenséggel vívandó ütközet elõtt szétváljanak, megosszák erõiket: ilyesmi eszükbe se jutott még. Túlságosan idegen volt ez az ösztönviláguknak, túlságosan eltért a csordaszellemtõl. Tarzan számára azonban ez volt az ilyen percek elsõ számú parancsa!
Érzékei megsúgták, hogy itt mindössze egy hím volt a porondon, ez követte el Gazan és Tika ellen az orvtámadást.
Egyetlen ellenség megbüntetéséhez pedig nem kell egy egész törzs.
Két gyors hím minden nehézség nélkül lerohanhatja az idegent, és kétségkívül visszaszerezheti Tikát is.
A múltban senkinek eszébe se jutott, hogyha hõstényeket raboltak el a törzstõl, megmentésükre siessenek.
Ha Numa, Sabor, Sita vagy egy idegen törzsbéli nagy hím elragadott egy majomleányt vagy egy matrónát, belenyugodtak, hogy eltûnt, nem látják többé.
A megrabolt férj, ha történetesen volt párja az eltûnt nõsténynek, néhány napig dühödten járt-kelt, aztán szerzett magának másik társat a törzsbéli nõstények közül, ha meg nem volt rá módja, elindult a dzsungelbe, hogy hasonló módon szerezzen magának valakit.
A múltban Tarzan, a dzsungel fia sem ellenezte ezt a gyakorlatot, lévén, hogy semmi köze nem volt az elrablottakhoz. De Tika az elsõ szerelme volt, és Tika baluja úgy élt a szívében, mintha a saját ivadéka lett volna.
Eddig Tarzan mindössze egyetlen egyszer érzett bosszúszomjat, amikor Kulonga, Mbonga fõnök fia megölte Kalát.
Akkor Tarzan egymaga, saját kezével állt bosszút.
Most, ha nem is olyan hevesen, valami hasonlót, kényszerítõ, parancsoló vágyat érzett.
Taughoz fordult.
- Hagyd Gazant Mumgára - mondta neki.
- Öreg már, a fogai töredezettek, és semmire se jó. De Gazanra vigyázni fog, míg visszatérünk, és meghozzuk Tikát - folytatta. - Ha meg addigra Gazan halott lesz - fordult komoran Mumgához -, én öllek meg téged.
- Hová megyünk? - tudakolta Taug.
- Megyünk, megkeressük Tikát - felelte a majomfiú. - És megölni a hímet, aki elrabolta.
Mozgás! Nekilódult.
Elõször még egyszer megszagolta az idegen hím nyomát. Éberérzékei számára ezek a nyomok világosan beszéltek. Hátra se fordult, hogy lássa, követi-e Taug.
A hím majom Gazant akkor Mumga karjába helyezte, s azt mondta neki búcsúzóul: - Ha meghal, Tarzan megöl téged. - És máris követte a barna bõrû alakot, aki közben lassan ügetve elindult a dzsungel ösvényén.
Kercsak törzsébõl senki sem volt olyan jó nyomkövetõ, mint Tarzan. Edzett érzékeihez magas fokú intelligencia társult, ítélõképessége "megsúgta" neki, merre vezethet az üldözés természetes nyoma, így csak arra kellett ügyelnie, hol lát jeleket az úton, s Toog nyoma ezen a napon olyan egyértelmû volt, amilyenek a mi számunkra egy nyomtatott lapon a betûk.
Taug szorosan ott haladt a majomember nyomában. Elöl ment a karcsúférfi, mögötte a zömök, hatalmas erejû és testû majom.
Szó nem esett kettõjük közt.
Olyan csöndesen haladtak, akár két árnyék a vadon miriádnyi más árnya közt.
Tarzannak nemcsak a szeme és a füle volt éles, de a szaglása is.
A nyom pedig friss volt. Amióta a törzs szagvilágából kikerültek, igazán könnyûvé vált a követése. Toog és Tika szaga egyértelmûen kivehetõ volt.
A nõstényé mindkettõjük számára ismerõs volt. És hamarosan Toog szaga is az lett.
Gyorsan haladtak. Egyszerre sûrû felhõk takarták el a napot.
Tarzan még sebesebbre fogta lépteit.
Szinte repült a dzsungel ösvényén, vagy ahol Toog a fákon haladt elõttük, ott mókusfürgeséggel követte nyomát az ágakon-lombokon keresztül. Fáról fára lendült, pontosan úgy, ahogy Toog tette, csak épp sokkal szaporábban, mert haladását nem nehezítette olyan teher, mint Toogét.
Tarzan érezte, hogy most már nagyon közel lehet az üldözött, ugyanis a szagok egyre erõsebbek lettek. Ekkor a dzsungelt élénk villámfény világította be, majd csakhamar a mennydörgés fülsiketítõ robaja következett. Visszhangoztak az egek, és remegett a lábuk alatt a föld.
Szakadni kezdett az esõ, de nem úgy, ahogy nálunk a zápor, hanem igazi vízözönként. Cseppek helyett tonnányi víztömegek ömlöttek az égbõl, verték a vadon óriási fáit, halálra rémítették élõlényeit.
S az esõ elvégezte a csúnya munkát, amit Tarzan megjósolhatott volna - elmosta a szagnyomokat a föld színérõl.
Vagy félóra hosszat hullt a trópusi esõ - akkor hirtelen kisütött a nap, és milliónyi csillogó drágakõként ragyogtatta az esõcseppeket. Hanem a majomembernek ma nem volt hangulata a dzsungel csodáihoz, átalakulásainak bûvöletéhez.
Csak a szag érdekelte, Tikáé és az idegen, rabló hímé. Gondolatait szó szerint kisajátította ez a kérdés.
Persze, fönn a fák között, az ágakon is vannak "kijárt" ösvények, igazi, követhetõ nyomok, akárcsak lenn a földön. A különbség az, hogy a lombozatban az ilyen nyomok és csapások kissé kuszák, nehezebben követhetõek. Fönn az út, a tér mégis szabadabb, mint lent az aljnövényzet által meghatározott terepen.
Tarzan talált egy ilyen csapást, s most, az esõ után Tauggal ezt követték. A majomember elképzelése szerint ez lehetett a menekülõ leglogikusabb útvonala. Egy elágazáshoz érkeztek, és zavarba jöttek.
Meg kellett állniok. Tarzan vizsgálni kezdte az ágakat, a leveleket - merre mehetett tovább az idegen hím Tikával.
Megszagolgatta a fa törzsét, aztán a kérget vizsgálta. Éles tekintete csakhamar fölfedezett bizonyos nyomokat: arra ment az üldözött!
Lassú türelemjáték volt ez, és Tarzan azt is tudta, hogy idõt vesztenek. Az idegen hím értékes percekkel elõzi meg õket, s elérheti biztos menedékét, mielõtt utolérik.
A majomember elõször az egyik elágazáson ment végig, majd a másikon, bevetette minden nyomkeresõ dzsungeltudományát, s mégsem járt sikerrel. A szagnyom eltûnt, tovamosta az imént lezúdult esõ.
Taug és Tarzan félórán át keresgélt, így, míg a végén, egy széles levél hátán Tarzan alig érezhetõen felfedezte Toog szagát. A levél súrolhatta a szõrös vállat, ahogy az idegen majom elhaladt alatta.
Megint ott haladtak a meglelt nyomon, de ez is lassú munka volt, megannyi elkedvetlenítõ késleltetéssel. Akkor úgy tûnt, hogy a nyom végleg eltûnt elõlük.
Magunkfajta ember számára az esõ elõtt se lett volna semmi nyom, legfeljebb az jelentett volna számunkra valamit, ha Toog lemegy a vadászcsapásra, és lábnyomai ott éktelenkednek.
Mert efféle helyeken a nagy majomlábnyom vagy a bütykös mancsnyom a közönséges halandó számára is olvasható "beszéd".
Tarzan is bukkant ilyen nyomokra, és a bemélyedésekbõl arra kellett következtetnie, hogy Toog még mindig cipeli Tikát.
A nagy hím súlyánál is nagyobb testtömeg vájta e nyomokat a földön. Kettõs súly nyomai - de csak egyetlen "láb-készletéi". Azt is látni lehetett, hogy fél kezét a majom nem járásra használta. Nyilván terhének fogásával, eligazgatásával kényszerült bajlódni.
Sõt, egy-egy védett helyen Tarzan azt is észrevehette, hogy a teher az egyik vállról a másikra került át. Errõl árulkodtak hol a jobb láb, hol a bal láb benyomódásai.
Voltak olyan útszakaszok, ahol a majom láthatóan a két hátsó lábán haladt - kihúzta magát, úgy ment, mint egy ember. Ez általában jellemzõ a nagy emberszabásúakra, melyek a csimpánztól s a gorillától eltérõen, könnyûszerrel lépkednek kezük - azaz mellsõ lábaik - segítsége nélkül, de négykézláb is.
Tarzan és Taug elõnyös helyzetben volt. Szinte bizonyosra vehették, hogy e fölismert tulajdonsága és merõben egyedi szaga alapján elkapják a rablót, akkor is, ha esetleg már valahol közben lerakta Tikát. Kedvezõbb volt a helyzetük, mint a mai kor detektívjeinek, akik fényképek s Bertillon-fejméretek alapján vetik magukat az üldözendõk után, így biztosítva a civilizáció jogrendjét.
E pompás képességeik s lehetõségeik ellenére, a Kercsak törzsbéli üldözõk lassan, késlekedve haladtak elõre. Már a második nap délutánja köszöntött rájuk, és még mindig nem érték utol a szökevényt.
A szag itt már erõs volt, mert ez az esõ után maradt "rájuk". Tarzan tudta, nem kell sok idõ, és rábukkannak a rablóra és zsákmányára.
Felettük, ahogy lopakodva haladtak elõre, Manu, a kis majom, s ezernyi társa csivorászott. Vijjogtak és rikácsoltak a tündöklõ tollú, remek torkú madarak. A vadon levelei között megszámlálhatatlan rovar és bogár zümmögött-zizegett. Ahogy egy nagyobb ág alatt elhaladtak, fönn megjelent egy kis szürke pofaszakállas majom, visongott és nyivákolt. Lenézett, meglátta õket.
Akkor a visongás és a nyivákolás abbamaradt. A két üldözõ nem érzett semmi baljós jelet ebben, s a hosszú farkú kis élõlény úgy elinalt, mintha Sita, a párduc repülne feléje, ráadásul szárnyakon!
Minden jel szerint csak egy kis ijedt majom volt, és az életét féltette.
S mi volt Tikával mind ez idõ alatt?
Beletörõdött netán a sorsába, hogy az idegen majomnak lesz szeretõ és törõdõ felesége? Kellõ alázattal?
Egyetlen pillantás "a furcsa párra", és a legkényesebb ízlést is kielégíthette a látvány: Tika megannyi sebbõl vérzett, tépett volt, így lógott a komor Toog válláról. Toog sem volt az az épséges-szépséges majomdalia, megviselte õt is a küzdelem, melynek eredményeképpen mégsem sikerült Tikát megadásra kényszerítenie. Az idegen hímmajom már valami csakazértis-dühvel vitte nagyjából semmit se ígérõ, használhatatlan áldozatát.
Törtetett át vele a dzsungelén törzsének tanyahelye felé.
Remélte, hogy királya feledte árulását, de ha nem, és továbbra is ki van szolgáltatva sorsának - hát akármi sors jobb annál, mint ez az együttlét egy ilyen riadt nõsténnyel. Meg aztán a társaknak is meg akarta mutatni foglyát.
Talán a királynak is felajánlhatja. Toog elképzelése szerint nem volt lehetetlen egy ilyen megoldás sem.
Végül két saját törzsbéli hímmel találkoztak. Ott falatoztak egy parkszerû ligetben. Szép ligetecske volt ez, nagy görgeteg kövek tarkázták, melyek félig be is ágyazódtak a dús talajba. Néma emlékmûvei egy messze tûnt kornak, amikor hatalmas jégtömegek mozogtak ott, ahol most a trópusi nap ontotta fényét a buja dzsungelre.
A két hím felnézett. Elõvillantották tépõfogaikat, vicsorogtak a távolabb megálló Toogra.
Õ azonnal barátokat ismert fel bennük.
- Toog az - mondta.
- Toog tért haza egy új nõsténnyel.
A majmok várták, hogy közelebb érjen.
Tika barátságtalanul vicsorogva nézett rájuk.
Nem volt "csinos" látvány, de a véren át, a gyûlölködõ arckifejezés ellenére a két majom felismerte benne az igazi szépséget, és - irigyelték érte Toogot! De ez csak azért történhetett, mert nem ismerték Tikát.
Ahogy ott kuporogva ültek, s néztek egymásra, fölöttük a fákon átfutott egy szürke pofaszakállas kis majom.
Nagyon izgatott kis teremtés volt, és ahogy pontosan a felettük nyújtózó ágra ért, megállt, s így szólt:
- Két erõs hím jön.
Az egyik - közölte - Mangani, a másik rút majom, de szõrtelen.
Toog nyomát követik.
Láttam õket.
- A négy majom egyszerre visszafelé tekintett az úton, amelyiken Toog érkezett, aztán egy percig egymást bámulták.
- Gyerünk - mondta akkor Toog egyik ismerõse, a nagyobbik -, megvárjuk õket a bokrok sûrûjében, a tisztás mögött.
Imbolyogva indult a kijelölt hely felé. A többiek követték õt.
A kismajom fenn táncolt, maga volt az izgatottság.
Életének fõ foglalatossága az volt, hogy halálos csatákat szervezett a nagyobb majmok közt odalent, míg õ biztos helyrõl, "páholyból" szemlélhette a látványosságot.
Mohó rajongója volt a kiontott vérnek ez a szürke pofaszakállas kis majom, amennyiben az mások vére volt. Õ tulajdonképpen az Abszolút Szurkoló.
A majmok el is rejtõztek a bozótban a csapás mellett, melyen a két idegen hím érkezését várták.
Tika izgatottan remegett.
Hallotta Manu szavait, és tudta, hogy a szõrtelen majom csakis Tarzan lehet, a másik meg nyilván Taug.
Életének legmerészebb álmaiban sem számított soha ilyen támogatásra!
Egyetlen gondolata volt mindvégig: elszabadulni innét, visszatérni Kercsak törzséhez. De ez végképp lehetetlen vágynak bizonyult, Toog oly közelrõl figyelte.
Taug és Tarzan elérkezett a ligethez, ahol Toog a társaival találkozott. A majomszag itt nagyon erõs lett, és ebbõl mindketten tudták, hogy az, akit keresnek, már egészen közel lehet hozzájuk.
Még óvatosabban haladtak. Azt szerették volna, ha áldozatukra hátulról csaphatnak le, a meglepetés erejével, még mielõtt ottlétüket egyáltalán sejthetné.
Azt, hogy egy kis szürke pofaszakállas majom jelezte a jöttüket, nem is sejtették. Valamint arról se volt tudomásuk, hogy három vad szempár lesi minden mozdulatukat, és várják õket marcangolni kész tépõfogakkal, karmokkal.
Áthaladtak a ligeten, s ahogy a fácskák mögött megsûrûsödõ dzsungel közelébe értek, hirtelen kiáltás harsant: "Kriig-ááa!" Ez félreérthetetlenül Tika ismerõs hangja, s a törzsi vészkiáltás volt.
Toog s két társa, a maga kis agyával, nem gondolt arra, hogy Tika elárulja õket, s hogy ez mégis megtörtént, vad düh öntötte el mindhármójukat.
Toog hatalmas csapással leterítette a nõstényt. Aztán mindhárman nekilódultak, hogy felvegyék a harcot Tarzannal és Tauggal.
A kis majom ott táncolt a magas ágon és visítozott gyönyörûségében.
Minden oka megvolt erre, mert "szépséges" harc kezdõdött.
Nem volt ott semmi formaság, semmi bevezetõ, semmi kötöttség. Az öt hím épp csak egymásnak rontott, és összekapaszkodva küzdött.
Ide-oda hengergõztek a szûk csapáson, bele a környezõ bozótsûrûbe.
Karmolták és marták egymást, küzdöttek foggal-körömmel. Együttesük ijesztõ kórust alkotott hörgésekbõl, kaffogásokból, horkantások sorozatából.
Öt perc se telt bele, és összetépve, tömérdek sebbõl véreztek. A kis majom fönn csak ugrált és szökdelt, ujjongva sikkantgatott, így fejezte ki elismerését. Az õ véleménye is ez volt: "lefelé fordított hüvelykujj".
Szerette volna látni már valamelyikük halálát.
Nem törõdött vele, melyik táborból kerül ki az áldozat, barát-e, ellenség-e.
Vért akart - vért és halált.
Taug Tooggal és egy másik majommal akaszkodott össze, míg Tarzanra maradt a harmadik, egy bivalyerõs példány.
Tarzan ellenfelének sosem volt dolga még ilyen különös, "sikamlós" illetõvel, mint ez a szõrtelen majomember.
A dzsungel fia folyton kicsusszant a szorításból, közben vér s veríték patakzott sima, barna bõrén. A nagy majom szédült erõfeszítése hiábavalónak bizonyult. Tarzan se tudott hozzájutni az ágyékkötõjébe dugott hosszú vadászkéshez.
Végre sikerült. Fél kézzel megragadta a majom torkát, a másikban a kést fogta.
Háromszor sújtott le: erõteljesen, hatalmasan, mélyen. Ellenfele hörgött, aztán elterült, ahogy Tarzan elengedte a vonagló testet. Hagyta a haldokló majmot, és Taug segítségére sietett.
Toog látta, hogy jön, és megpördült, szembe akart kerülni vele.
Ahogy összeütköztek, Tarzan kezébõl kiesett a kés. Így fonódtak össze.
Most egyenlõ lett a küzdelem. Ketten kettõ ellen. Tika az út szélérõl figyelte õket. Már magához tért, kiheverte az ütést, és azt várta, mikor siethet valamelyik társának segítségére.
Látta, hogy Tarzan kése a földre esett - felkapta.
Sosem használta még, de tudta, hogyan dolgozik vele Tarzan.
Mindig félt ettõl a szerszámtól, mert látta, hogyan oszt halált a leghatalmasabb dzsungellakónak is, ha úgy hozta a sors. - Végzetes volt, ahogy Tantor roppant ormánya Tantor ellenségeire.
Tika látta, hogy Tarzan oldaláról leszakad a szütyõ. Majomkíváncsisággal szerezte meg szerteguruló tartalmát. Még a veszély sem feledteti ezt a fajtabéli alaptulajdonságot.
A hímek most egyenesen álltak, nem voltak összekulcsolódva.
Vérpatakzott oldalukon. Pofájukat is bíborral borította a ragacs.
A kis szürkeszakáll olyan lelkesen fogadta a fejleményeket, hogy még a sikongatásról meg a táncról is megfeledkezett. Csak meredten ült, lenyûgözte a látvány gyönyörûsége.
Tarzan és Taug egyre hátrább szorította két ellenfelét a ligeten át, s Tika lassan követte õket.
Nem is tudta, mit tegyen.
Bénult volt, mindene fájt, kimerültséget érzett a félelmetesen végzetes események után - hiszen amin keresztülment...! Ráadásul ott élt benne nemének eredendõ bizalma a törzsbéli hímek iránt. Élete párja s a másik: ez a kettõs nem szorul az õ segítségére, elbánnak õk az idegenekkel.
A küzdõk kiáltásainak és üvöltéseinek visszhangja felverte a dzsungelt. Távoli hegyekig-dombokig jutottak el a hangok.
Tarzan ellenfelének torkából, is feltört a "Kriig-ááa!" kiáltás, és most, messzirõl, megjött a várt válasz.
Hörögve, horkantgatva, bömbölve egy csapatnyi majom csörtetett be a kis ligetbe. Toog törzsének harcos hímjei.
Tika látta meg õket elsõül. Visítva jelezte Tarzannak és Taugnak.
A félelem egy pillanatig úrrá lett rajta, és a harcolók háta mögött a tisztás másik felére menekült.
Igazán senki sem tehet neki szemrehányást ezért, mindazok után, ami érte.
A nagy majmok akkor Tarzanra és Taugra rontottak.
Egy pillanat még, és Tarzanék szétszaggatva hevernek. Pompás falatok lesznek egy húsevõ orgián.
Tika látta az elkerülhetetlenül közelgõ végzetet.
Mintha feltámadt volna benne a mártíromság, a közös sors érzete. Ki tudja, miféle õse hagyta ezt rá? A közös õsök, a nagyszerû, magasabb rendû nõk, akik a férfiak balsorsában rendíthetetlenül osztoztak.
Éles visítással rohant a küzdõk felé. Ezek egyetlen ormótlan halomban hengergõztek a liget egyik görgeteg kövének tövében. De végül is mit tehet?
A kést hiába szorongatta a kezében, nem volt elég erõs hozzá, hogy használja is.
Azt sokszor látta, hogyan hajigált Tarzan köveket, kemény tárgyakat az ellenfelekre - más dolgokkal együtt ezt is megtanulta gyerekkorának játszótársától.
Szeretett volna hát valamit odahajítani, s akkor, végül, ujjai a szütyõre tévedtek - amit a majomember oldaláról az ellenség tépett le a harcban.
Felszakította a kis tokot, és fényes henger-félék kerültek a kezébe. Eléggé súlyosnak érezte mindet, tehát alkalmas lövedéknek.
Teljes erõbõl a gránitkõ alatt küzdõ majmok közé vágta a hengerkéket.
Az eredmény Tikát ugyanúgy meglepte, mint a majmokat.
Mert fülsiketítõ hangos robbanás következett. Csípõs füst csapott fel.
Egyikük se hallott még soha életében ilyen iszonyú zajt.
Az idegen hímek borzadályos üvöltéssel, rettegve ugrottak talpra, és menekülni kezdtek törzsük tanyahelyére. Taug és Tarzan lassan ocsúdott, talpra tápászkodtak mindketten, majd félig bénultan, vérezve, támolyogva elindultak Tika felé.
Õk is menekültek volna, ha nem látják a nõstényt, késsel a mancsában, miközben a szütyõvel babrál.
- Mi volt ez?! - kérdezte Tarzan.
- Én csak - mondta Tika a fejét rázva -, odahajítottam az idegen hímekre ezeket itt. És egy maréknyi fényes hengert tartott a kezében.
Tarzan csak a fejét vakarta, ahogy az ismert, hegyes végû micsodákat nézte Tika kezében.
- Mik ezek? - kérdezte Taug.
- Fogalmam sincs - válaszolta Tarzan.
- Csak úgy találtam õket.
Fenn a szürke pofaszakállas kis majom vagy egy mérföldnyit menekült az ágakon, akkor megállt, borzadva lapult egy fa törzséhez.
Nem tudta, hogy a majomembernek az apja, húsz évvel a halála után így mentette meg a fiának az életét.
S persze, Tarzan, a dzsungel fia, Greystoke lordja sem tudta meg ezt soha életében.
11
Dzsungeltréfa
Az idõ, úgy önmagában, ritkán nyomta Tarzan vállát.
Hiszen ha "mindig minden ugyanaz" is, ebbõl nem lesz egyhangúság, amikor az, ami egyre ugyanaz, mindegyre abból áll, hogy a halált kell emígy vagy amúgy kikerülgetni. A halál mégis újra jön ilyen vagy olyan alakban.
Van sava-borsa az efféle életnek. Tarzan, a dzsungel fia még ezt is a maga módján színezte és ízesítette tovább.
Felnõtt volt már, egy görög isten kecsességével, és egy hímmajom minden erejével. S ha ez utóbbi miatt mogorvának, kedélytelennek kellett volna lennie - jócskán rácáfolt, mert a szelleme élénk volt, õ maga játékos kölyök maradt, igen nagy bosszúságára néha a vele egykorú majomtársaknak.
Nem értették a felfogását, a kedélyét, hiszen õk felnõtt korukra elfelejtették ifjúságuk bolondosabb idejét.
Tarzan sem értette egészen õket.
Furcsa volt neki, hogy például egy pár hónappal korábban még a bokájára hurkolt kötélen vonszolta végig Taugot a dzsungelfûben. Megjátszott, vad harcot vívott vele, míg a fiatal majom ki nem szabadította magát. Most ugyanez a Taug, mikor õ játékból lecsapott rá a puha földön, úgy perdült meg, úgy fordult szembe vele, mintha halálos ellenségek volnának.
Tarzan könnyedén kikerülte a harcot, és Taug dühe gyorsan elpárolgott. A korábbi játékosság sem tért vissza soha többé. A majomember megállapíthatta, hogy Taug nem élvezi a pajkos csínyeket, s maga sem kezdeményez effélét.
A nagy hímmajom, amivé az egykori játszótárs vált, végképp elveszítette humorát, amit korábban alkalmasint a lényében hordott.
Az ifjú Lord Greystoke csalódottan fordult az élet egyéb terepei felé.
Ahogy így töprengett, egy fekete hajtincs hullt a homlokára, a szemébe.
Keze fejével, fejének mozdulatával hátrasimította.
Ebbõl tudta, hogy valamit tennie kell, gyorsan megkereste hát a puzdráját, mely ott volt egy villámsújtotta fa üregében.
A nyílvesszõket kiszedegette, aztán lefelé fordította a puzdrát. A földre ürítette maradék tartalmát, pár kincsét a tegezaljról.
Ezek között volt egy lapos kõdarab, meg egy kagyló, melyet a tengerparton, apja kunyhójának a közelében szedett fel.
Nagy gonddal dörzsölgette a kagylót. Ide-oda húzogatta a lapos kövön, míg a puha szegély kellõképpen finom s éles nem lett.
Úgy dolgozott, mint a borbély, ha borotvát fen. Mozdulatain is hasonló gyakorlottság látszott. Ez a hozzáértés azonban hosszú évek kínos igyekezetének a gyümölcse volt.
Segítség nélkül dolgozta ki a maga módszerét: hogyan lehet kiélesíteni egy kagylót. Még a hüvelykujjával is kipróbálta, s amikor megfelelõnek találta, tincsét hüvelykujja és mutatóujja közé fogta - azt, amelyik az imént a homlokába hullt -, és nyesegetni kezdte a kagylóval. A tincs levált, s akkor Tarzan ezt a mûveletet körben, az egész fején folytatta, míg a végeredményt kielégítõnek nem érezte. A haja máris rövid volt. A homloka felett maradt csak egy hosszabb fürt.
Mûvelete során nem az vezette, hogy esztétikailag milyen lesz az eredmény, hanem a gyakorlatiasság és a biztonság.
Mert ha épp rosszkor hull az ember szemébe a haja, élet-halál múlhat rajta, s nem okvetlenül üdvre. Ha meg oldalt és hátul hosszú, veszélyes lehet, de kényelmetlen is, fõleg ha esõ vagy veríték áztatja.
Ahogy Tarzan a frizurájával foglalkozott, élénk elméje egészen másfelé járt.
Felidézte nemrég vívott csatáját Bolganival, a gorillával. Sebeire gondolt, melyek még alig hegedtek be.
Eltûnõdött elsõ álomkalandján. Mosolygott, ha végiggondolta, milyen fájdalmas kimenetelû volt a törzzsel ûzött tréfája, mikor felhúzta Numának, az oroszlánnak a bõrét, s üvöltve megjelent a színtéren. Majdnem megölték a nagy hímek, akiket õ tanított arra, hogy éberen kell védekezniök az õsi ellenséggel szemben.
Haja - a frizurája! - kielégítõ volt. S mert úgy találta, hogy a törzstagjainak társaságában nem várhatná semmi különösebb élvezet, Tarzan könnyedén nekilódult. Fáról fára szökkenve közelített a kunyhóhoz. Útközben egyszerre valami erõs szag vonta magára a figyelmét. Észak felõl jött, és egyértelmûen Gomanganié volt.
A kíváncsiság - mely embernek és majomnak is a leginkább kifejlõdött közös öröksége - Tarzant mindig arra késztette, hogy nyomozzon, ha Gomangani-jelzés érte érzékeit.
Volt bennük valami, ami foglalkoztatta a képzeletét.
A majmok azért éltek, hogy egyenek, aludjanak, szaporodjanak.
Ugyanez állt a dzsungel minden lakójára - a Gomangani nép kivételével.
Ezek a fekete alakok táncoltak és énekeltek, kaparásztak és turkáltak a földön, ahonnét fákat s aljnövényzetet távolítottak el. Figyelték, hogyan növekednek vetéseik, s ha érett volt a termés, hozzáláttak a lenyiszálásához.
Az eredményt szalmatetõs kunyhóikba cipelték, íjakat, nyilakat, dárdákat, mérgeket, fazekakat készítettek, és fém holmikat hordtak a karjukon meg a lábukon.
Ha nem lett volna fekete az arcuk, ha nem csúfították volna el a vonásaikat, és persze, ha nem egy ilyen ember ölte volna meg Kalát, az õ nevelõanyját, Tarzan arra vágyott volna, hogy közéjük tartozzon.
Legalábbis voltak néha ilyen gondolatai, ám a gondolatot mindig valami viszolygás, valami belsõ tiltakozás követte, amelyre nem talált magyarázatot. Annyit tudott csak, hogy õ a Gomangani népet egyszerûen gyûlöli, és ha választhatna, akkor már inkább Hiszta, a kígyó lenne, nem a feketék egyike.
Az életmódjuk, a szokásaik érdekesek voltak, és Tarzan sosem unta meg, hogy kilesse õket. Sokkal többet tanult tõlük, mint hitte, jóllehet az alapeszméje mindig az volt, miféle új módszerrel keseríthetné meg az életüket.
A feketék megtréfálása Tarzan egyik legfõbb mulatsága volt.
Tarzan most rájött, hogy a feketék igen közel vannak, és sokan is lehetnek. Halkan, nagyon elõvigyázatosan haladt tovább.
Zajtalanul surrant a nyílt térségek friss füvén át. Ahol sûrû volt az erdõ, ott ágról ágra szökkent. Ha a talaj járhatatlan volt, a legalsó ágszinteken pedig nem vezetett út, könnyeden ugrált a kidõlt fatörzsek kusza szövevényén.
Így érkezett el arra a helyre, ahonnét hirtelen Mbonga fõnök harcosait pillantotta meg.
Vadásztak. A mód nem volt ismeretlen Tarzannak, Numának, az oroszlánnak állítottak csapdát.
Egy kerekes ketrecbe kecskét, egy gidát kötöztek, méghozzá úgy, hogy ha Numa ráveti magát a szerencsétlen állatra, becsapódik mögötte a csapda ajtaja - és nincs menekvés.
Ezeket a dolgokat a feketék a régi honukban tanulták, még mielõtt az úttalan dzsungelén át ide menekültek volna új falujukba.
Korábban Belga-Kongó területén éltek, ám a kegyetlen elnyomók elõl kénytelenek voltak menedéket keresni. Erre a kihalt, isten háta mögötti helyre esett a választásuk, Leopold császár birodalmának határain kívül.
Régebben ott gyakran ejtettek foglyul állatokat az európai kereskedõk számára. Ezektõl tanultak bizonyos trükköket, például ezt is, melynek révén Numát sértetlenül, élve szerezhetik meg. Akkor aztán kényelmesen s viszonylag biztonságosan a falujukba szállíthatják.
Fehér emberek piaca nem létezett már a feketék vadonbéli árucikkeire, mégis volt elegendõ oka a Mbonga-népségnek, hogy oroszlánt elevenen ejtsen el.
Elõször is: meg akarták tisztítani a dzsungelt minél több ilyen emberpusztítótól. Oroszlánvadászatot lényegében csak akkor szerveztek, ha e vadak megtizedelték soraikat.
Másodszor: a jól sikerült vadászat ürügy volt orgiára, s kettõs volt a gyönyör, ha ily ünnepen egy élõlény volt a fogoly, akit-amit halálra kínozhatnak.
Tarzan elégszer láthatta a kegyetlen rítusokat.
Mivel õ maga vadabb volt, mint a Gomangani nép legvadabb harcosai, nem riasztotta úgy a kegyetlenségük, ahogy várható lett volna. Mégis mindig valami borzongást érzett.
Nem is értette ezt a furcsa viszolygást, mely ilyen alkalmakkor úrrá lett rajta.
Numát, az oroszlánt nem szerette, mégis "felállt a hátán a szõr", ha belegondolt, miféle megaláztatásoknak s kínzásoknak lesz kitéve. Csupa olyannak, amilyet a földön csak az Isten hasonlatosságára gyúrt emberi faj képes kieszelni.
Két alkalommal megszabadította már Numát a csapdából, mielõtt a feketék visszatértek volna remélt diadaluk színhelyére, s láthatták, hogy kudarcot vallottak.
Tarzan eltökélte, hogy ma is így tesz. Nem dönthetett másképp, mikor meggyõzõdött róla, mik a feketék szándékai.
A csapdát otthagyták a széles elefántcsapáson, közel az ivóhelyhez. A harcosok eltávoztak, visszatértek falujukba.
Tarzan ajkán öntudatlan vigyorral nézett utánuk. Nem is tudhatta, miféle távoli örökség ez.
Látta õket, ahogy libasorban haladnak a széles csapáson. A magasból leveles ágak, indák, liánok sokasága lóg le fölébük. Ébenszín vállak súrlódnak oly telt-gyönyörûséges virágokhoz, amelyeket a természet a leginkább az emberi szemektõl jó távol bont ki - e világban.
Tarzan szûkre húzott szemmel nyugtázhatta, hogy a legutolsó harcos is eltûnt az ösvény fordulójában. Arckifejezése megváltozott, mert valami új gondolata támadt.
Ajkán komor mosolygás áradt el, így nézte a félénk, megriadt, mekegõ kisgida kiszolgáltatott ártatlanságát.
Leszökkent a fáról. A csapdához ment és belépett.
A világért meg nem érintette volna az ajtót lecsappantó rostszálat. - Egyszerûen csak odasietett az élõ csalétekhez, leoldozta, a hóna alá csapta, kisétált.
Vadászkésével véget vetett a riadt állat minden félelmének – átvágta ütõerét. A vérzõ tetemet végigvonszolta a csapáson, egészen az ivóhelyig. Komoly arcán ott volt az iménti mosoly.
A víz szegélyénél a majomember lehajolt, a késsel kivágta az állat beleit, erõs ujjaival gödröt ásott a sárba, oda temette a kis zsigerkupacot. Ilyesmit õ nem evett. Akkor a tetemet a vállára lendítette, s bevitte a fák közé.
Egy darabig követte a fekete harcosok útját fönn az ágakon, majd hirtelen visszaereszkedett mégis a földre, hogy elássa zsákmányát. Méghozzá jó helyre, ahol sem Dango, a hiéna, sem a dzsungel más húsevõ állata vagy madara nem bukkanhat rá, nem dézsmálhatja meg.
Éhes volt.
S ha kizárólag vadállati ösztönök élnek benne, most evett volna. De Tarzan ennél sokkal sürgetõbb késztetéseknek is álljt tudott parancsolni, nemcsak a gyomor szavának. Most olyan elgondolás foglalkoztatta, amely ott tartotta a mosolyt az ajkán, szemébe pedig a várakozás szikrázó fényét csalta.
Olyan ötlet, hogy még azt is el tudta felejteni, hogy éhes.
Miután Tarzan a húst biztonságban elrejtette, továbbhaladt az elefántnyomon a Gomangani nép után.
Két-három mérföldnyire a csapda helyétõl utolérte õket. Akkor fellendült a fákra, ott követte õket, és várta a lehetõséget.
A feketék között ott volt Rabba Kega, a varázsló bûv-doktor.
Tarzan valamennyiüket gyûlölte, de Rabba Kegát különösen.
A feketék ott haladtak libasorban a tekergõs ösvényen. A varázsló, lusta lévén, lemaradozott.
Ezt Tarzan észre is vette, s elégedettséget érzett - komor, rettentõ elégtételt.
Mint a halál angyala, úgy haladt a mit sem sejtõ fekete sarlatán fölött.
Rabba Kega tudta, hogy közel a falu, letelepedett egy kicsit pihenni.
Jó pihenést, ó Rabba Kega.
Ez rá az utolsó alkalmad.
Tarzan fönn az ágon odalopakodott a jól táplált, önmagával eltelt varázsló fölé.
Nem ütött olyan zajt, amit ember füle hallhatott volna a finom dzsungelszellõben, a magas fakoronák zizegésén kívül. Amikor pontosan a fekete ember feje fölé ért, a dzsungel fia megállt, ügyelt, hogy a lombos ág és a sûrû kúszónövényzet elrejtse.
Rabba Kega egy fatörzsnek háttal ült, arccal Tarzan felé.
A ragadozók nem éppen ilyen alaphelyzetre áhítoznak, így hát a majomember is végtelen türelemmel, a dzsungelvadászok csendességével haladt. Várta, hogy a "gyümölcs" érett legyen végre.
Mérges bogár repült zümmögve a közelben, és Tarzan arca felé tartott.
A majomember nézte - és tudta, hogy a vírus, melyet fullánkjával befecskendez, halálos a nálánál kisebb lényekre; s neki is betegséget, pár nap halálos félelmet okozna.
De Tarzan nem moccant.
Villogó szeme továbbra is Rabba Kegára szegezõdött. Elegendõ volt neki egyetlen pillantás a gyötrõ rovarra.
Hallotta zümmögését, látta haladását. Éles fülének a további történés sem maradt rejtély, hogy a rovar hozzá közelített. Már érezte is homlokán a könnyû leszállást.
De egyetlen izma sem rebbent, mert az olyan lény, mint Tarzan, az izmait is pontosan alárendeli agya mûködésének, akaratának.
Arcára mászott le a rémséges szárnyas - orrát, ajkát, állat vette sorra.
Tarzan mindegyre Rabba Kegát figyelte.
Most már a szeme se villant.
Olyan moccanatlanul kuporgott, hogy csak a halál képes így lesni.
A rovar felmászott dióbarna arcán, s elérkezett oda, hogy csápjaival Tarzan alsó szemhéjának pilláit súrolta.
Mi magunk ebben a helyzetben biztosan lehunyjuk a szemünket, s odakapunk a bogárhoz. Hiszen a szolgái s nem urai vagyunk az idegeinknek.
A majomember talán még akkor is merev és rezzenetlen tudott volna maradni, ha az apró rovar magára a szemgolyójára mászik, de ez nem történt meg.
A rovar egy pillanatig ott tétovázott, közel az alsó szemhéjhoz, aztán felszállt, elzümmögött.
Rabba Kega felé zúgott el a mélybe. A fekete ember hallotta, látta, odacsapott, és a rovar megszúrta az arcán, még mielõtt bevégezte volna életét a fekete kéztõl.
A varázsló fájdalomüvöltéssel szökkent talpra, dühös volt, sarkon fordult, és az ösvényen a Mbonga falu felé indult. Ahogy ment, széles, fekete háta már remek célpontot nyújtott a csendes figyelõnek.
Rabba Kega épp befordult az útra, amikor vékony villanás hasította zajtalanul a levegõt. Egy karcsú test a fákról! A következõ pillanatban a széles vállú fekete harcos azt érezte, hogy valaki-valami ott van a vállán.
A szökkenõ lény súlya, lendülete földre döntötte Rabba Kegát.
Erõteljes állkapcsokat érzett a tarkóján, s amikor üvölteni próbált, acélos ujjak fonódtak a torkára.
Az erõs fekete harcos küzdött a szabadulásért, de ez csak olyan volt, mintha egy gyermek rúgkapálna ellenfele szorításában.
Tarzan egy-egy pillanatra elengedte ellenfele torkát. Valahányszor kiáltani akart, a könyörtelen ujjak megint ott voltak, és kegyetlenül fojtogatták.
Végül a harcos megadta magát.
Tarzan akkor félig fölemelkedett, rátérdelt áldozata hátára. Rabba Kega a feltápászkodásért harcolt, de a majomember fejét-arcát belenyomogatta a csapás sarába.
A kecske kötelének darabjával Tarzan összefonta Rabba Kega csuklóit - hátrakötötte a kezét. Akkor felállt, és foglyát is talpra ráncigálta. Így indította el visszafelé a csapáson. Lökdöste maga elõtt, könyörtelenül haladt mögötte.
Rabba Kega eddig nem látta, ki is a támadója.
Most, hogy talpon volt, megpillantotta a fehér ördög-istent. Iszonyú rémület töltötte el a szívét, a térdei remegtek. Mégis, ahogy ott haladhatott békén az ösvényen, s a mögötte lépkedõ rabtartója nem bántotta, már-már visszatért belé a reménység.
Talán az ördög-isten mégsem akarja megölni.
Hiszen a kis Tibo is vele volt pár napig, és nem bántotta. Aztán a gyerek anyját, Momayát se bántotta, pedig meggyilkolhatta volna mindkettejüket.
S akkor odaértek a ketrechez, melyet Rabba Kega a többiekkel közösen készített az oroszlánnak.
Rabba Kega látta, hogy a csalétek eltûnt a Mbonga falu vadászainak csapdájából. Oroszlán sincsen a rácsok mögött, és az ajtó sem zuhant le.
Egy kicsit elcsodálkozott, és valami zavart bizonytalanságot érzett, mert sejtette, hogy a dolog nem független az õ ittlététõl. Egyelõre nem értette az ördög-isten "fehér agyának" szándékát.
De rosszat sejtett. Sejtelmei nem bizonyultak tévesnek.
Tarzan belökdöste a kalitkába, és a következõ pillanatban Rabba Kega már értette.
Hideg veríték lepte el testének minden porcikáját - és úgy remegett, mintha láz rázná. A majomember nagy közönnyel odakötözte, ahol az imént még a gida várta balsorsát.
A varázsló könyörgött, elõször az életéért esdekelt, majd legalább kegyelmesebb, kevésbé iszonytató halálért. Ugyanígy kérhette volna magát Numát is, hiszen most igazi vadállat állt vele szemközt, aki egy szót sem értett a kétségbeesett hadarásból.
Sõt, ez a jajveszékelés még bosszantotta is Tarzant. Ráadásul felkeltette a gyanúját, hogy a bûv-doktor a késõbbiekben valami ordítozással odacsõdíti még Mbonga fõnök embereit, a falubéli társakat. Fogott egy marék füvet, s egy botocska segítségével, valamint Rabba Kega leoldott ágyékkötõjével szabályosan elnémította a kalitka új csalétkét.
A varázsló már csak a szemét forgathatta és verítékezhetett - ennyi maradt minden kapcsolata a világgal.
A majomember akkor eltávozott a tett színhelyérõl, és visszatért oda, ahol a gödölyét, a zsákmányolt húst elrejtette.
Elõásta, aztán felkapaszkodott egy fára, hogy éhségét csillapítsa.
Ami megmaradt, elásta újra. Fönn a fákon az ivóhely felé igyekezett. Oda, ahol friss, hideg víz bugyogott fel két szikla közül. Nagyot ivott.
Más vadállatok begázolhatnak a zavarosba, ihatnak felkavart vizet, de a majomember nem.
Efféle dolgokban õ finnyás volt.
Két kezét telemerte vízzel, aztán lemosta magáról a Gomangani szagának legkisebb maradékát is, arcáról meg a kecskegida vérét.
Felállt, kihúzta magát, mozdulata hasonlított a nagy, macskaszerû ragadozókéhoz, aztán felkapaszkodott egy fára, és ott elaludt.
Ahogy álmából felébredt, már sötét volt. A nyugati eget valami halványfény még megvilágította a távolban.
Oroszlán nyögött, harákolt, szomjasán a víz felé igyekezett.
Épp az ivóhelyet közelítette meg.
Tarzan álmosan elmosolyodott, változtatott fekvõ helyzetén, majd elaludt megint.
Amikor Mbonga fõnök feketéi visszaérkeztek a falujukba, észrevették, hogy Rabba Kega nincs sehol.
Eltelt pár óra, s akkor már gondolták, hogy valami nyilván történt vele. A törzs tagjainak java része titkon abban reménykedett, hogy - akkor már - valami végzetes dolog történt.
Nem szerették a varázslót.
A szeretet és a félelem eleve ritkán jár együtt. De hát aki harcos, az harcos, és Mbonga a harcosokból összetoborzott egy keresõkülönítményt.
Hogy a saját bánata nem volt csillapíthatatlan, az nagyon valószínû, mivel közben odahaza maradt, és lefeküdt aludni.
A fiatalabb harcosok, akiket Rabba Kega keresésére küldött, jó félóráig ügyködtek. Akkor - Rabba Kega tragédiájára, mert ilyen kevésen múlhat egy emberi élet! - elvonta a figyelmüket egy mézmadár, s ez elvezette õket becses "raktárához", ami mintegy az árulás díja volt. Rabba Kega sorsa megpecsételõdött.
Mbonga dühös volt, mikor a harcosok eredménytelenséget jelentve tértek vissza. De csillapította mérgét a nagy tömegû, finom méz, amit hoztak.
Tubuto, a fiatal, ügybuzgó, gonosz lelkû önjelölt varázslóutód, félelmetesre kifestett arccal már gyakorolta is a "mesterség" titokzatoskodó fogásait egy beteg gyereken, abban a reményben, hogy Rabba Kega örökébe léphet, megkaphatja tisztét s javait.
Ma este még a bûv-doktor asszonyai, persze, sírnak-rínak.
Másnapra szépen elfelejtik õk is.
Ilyen az élet, ilyen a hírnév. Ilyen az erõ - akár a magasan fejlett civilizáció fényes központjaiban, akár messze, a feketék közt, a legsötétebb dzsungel mélyén.
Az ember csak ember marad; bárhol éljen is. A külszín alatt igen kevés változás történt lényében és a lényegén, amióta hatmillió évvel ezelõtt a Tyrannosaurus elõl egy hegyhasadékba, a barlangba bebújt.
Rabba Kega eltûntére aludtak egyet, és másnap reggel a harcosok Mbongával az élükön nekivágtak, hogy megvizsgálják a Numának állított csapdát.
Még a ravasz szerkezet közelébe se értek, amikor rettentõ, vad oroszlánbõgést hallottak. Tudhatták, hogy komoly példány lehet, jó fogást csináltak. Ezért aztán örömkiáltásokkal "viszonozták" a hátborzongató hangjelenséget, míg a csapdához nem értek.
Igen!
Ott volt..., és hatalmas volt... nagy, fekete sörényû oroszlán.
A harcosok õrjöngtek örömükben.
Felszökdeltek a levegõbe, vad kiáltásokat, nyers diadalordításokat hallattak..., és ahogy közelebb értek, a hang az ajkukra fagyott. A szemük olyan kerekre tágult, hogy fehér golyóként villogott, és lehúzott alsó ajkuk együtt esett le az állukkal.
Már hátráltak is a csapdaketrectõl, borzadályosan riadtak vissza attól, amit láttak. Mert ott látták bent annak a valakinek az agyonmarcangolt, nyúzott és szörnyûségesen megcsonkított testét, aki tegnap még Rabba Kega, a varázsló volt.
A foglyul esett oroszlán túl dühös és riadt volt ahhoz, hogy zsákmányából falatozzék, így történt, hogy féktelen haragját aztán ezen töltötte ki. Amit a feketék megpillantottak, nem volt szemnek való látvány.
A közeli fáról, rejtekérõl a majomember lenézett a fekete harcosokra - Lord Greystoke vigyorgott.
Elégedett büszkeséggel érezte, milyen ügyes tréfamester is õ!
A humorérzéke, e végsõkig gyakorlatias szellem sokáig szunnyadott a rémes verés után, amit oroszlánbõrben kellett elszenvednie Kercsak törzsének tagjaitól, akikre ebben az álöltözetben "támadott", de ez a tréfa most a legremekebbül sikerült.
Pár percnyi rémület után a feketék közelebb húzódtak a ketrechez. Dühük és kíváncsiságuk vette át félelmük terét.
Hogyan lehet az, hogy Rabba Kega bekerült a csapdába?
Hová lett a gida?
Mert az eredeti csaléteknek nyoma sem látszott.
Jobban megnézték, s iszonyodva kellett látniok, egykori társuk a kecske kötelével van odaerõsítve!
Ki tehette ezt a dolgot?
Csak néztek egymásra.
Tubuto volt az elsõ, akinek megeredt a nyelve.
Reménykedve indult útnak az expedícióval ma reggel, hátha lel valami bizonyosságot, hogy Rabba Kega halott.
Miután ez megvolt, elsõként állt elõ a nagy kérdésre adandó magyarázattal is.
- A fehér ördög-isten - suttogta.
- Ez a fehér ördög-isten mûve.
Senki se tiltakozott. Hiszen, csakugyan, ki más tehetett volna ilyet? Csakis a szõrtelen "fehér" majom, akitõl úgy rettegtek.
Tarzan iránt érzett gyûlöletükkel nõtt a Tarzantól való félelmük is.
Közben Tarzan ott ült felettük a magasban, nézte a jelenetet.
Rabba Kega halála senkiben sem ébresztett szomorúságot. A feketék mégis személyes rettegést éreztek. Látták a fehér ördög-isten leleményességét. Ez azt jelentette, hogy bármelyikükre ilyen iszonyatos halál várhat, mint amilyen a varázslót érte.
Töprengõ, nyomott hangulatú társaság vonszolta el a fogoly oroszlánt a falu felé a széles elefántcsapáson.
A megkönnyebbülés sóhajával érkeztek meg, és becsukták a palánkkaput maguk mögött.
Mindegyiküket bizsergette az a riasztó érzés, hogy talán végig figyelték valahonnan, amióta csak elhagyták a csapdaállítás helyét. Jóllehet egyikük sem látott, nem hallott semmit, ami efféle rettegést jogossá tehetett volna.
Ahogy a csapdában, az oroszlánnal hozott iszonyú tetemet megpillantották, a Mbonga fõnök falujabéli nõk és gyerekek elkezdték a rémes siránkozást. Úgy felkorbácsolódtak a kedélyek, hogy a végsõ soron élvezetes hisztériázásból riasztó pánik lett. Mindebben nem különböztek oly nagyon a civilizált emberek szokásaitól, ahol mozifilmek és temetések között oszlik meg az érzelmi életre szánt idõ.
Tarzan, a palánk fölé belógó nagy faágról végignézte, mi történik a faluban.
Látta az õrjöngõ nõket, ahogy botokkal és kövekkel gyötrik a foglyul ejtett oroszlánt.
A dzsungel fia mindig viszolyogva, haraggal nézte, hogyan bánnak bármi foglyukkal a Gomangani nép fiai-lányai.
- Ha elemezni akarta volna szívének ezt az érzését, talán még bajba is került volna a saját logikájával. Hiszen egész életében hozzászokhatott a szenvedés meg a kegyetlenkedések látványához.
Tarzan, a majomember is kegyetlen volt.
A dzsungel minden vadja az volt. De a feketék kegyetlenkedése más jelleget árult el.
Ez egyértelmûen mindig a másik, tehetetlen teremtmény kéjes gyötrése volt. Tarzan s a többi dzsungelvad kíméletlen eljárásmódja csak a szükség vagy a vad szenvedély szülötte lehetett.
Talán, ha Tarzan alkothat ilyes fogalmat, úgy ítélte volna meg ezt az ellenszenvét, hogy örökletes adomány. A szükségtelen szenvedés láttán érzett, amely valahogy a tiszta játék brit elvének messzi szakadt hasonmása. Apja és anyja él benne tovább ezekben az érzésekben. De hát a dzsungel fia azt hitte, hogy az õ anyja Kala, a nagy majom.
A feketék iránti ellenszenve ez ügyben nõttön-nõtt. Tarzan egyre nagyobb rokonszenvet érzett Numa, az oroszlán iránt, s jóllehet ez örök ellensége volt, sem neheztelés, sem megvetõ gyûlölet nem élt benne iránta.
Mindig egyszerû következménnyel járt: a majomember fokról fokra meggyõzõdött arról, hogy Numát ki kell szabadítania a feketék fogságából. Ezt úgy kell csinálnia, hogy a Gomangani népnek a lehetõ legnagyobb kellemetlenséget, s a legnagyobb szomorúságot okozza.
Ahogy ott kuporgott felettük a magasban, látta, hogy a harcosok a csapdaketrecet a faluba, két kunyhó közé vonszolják.
Tarzan tudta, hogy a "fogda" estig ott marad, s hogy a feketék nyilvánvalóan orgiát terveznek vadászatuk sikerének megünneplésére, két harcost otthagytak õrzõnek.
Ezek elkergették a fiatalabb férfiakat, a nõket és a gyerekeket, akik nyilvánvalóan halálra kínozták volna Numát. Ebbõl már megértette, hogy az oroszlán biztonságban lesz az esti "mulatságig", amikor majd sokkal alaposabban, kíméletlenebbül és tudományos pontossággal fogják halálra gyötörni, a törzs aprajának s nagyjának okulására.
Tarzan ezek után úgy határozott, hogy Numát a lehetõ leglátványosabb módon fogja kiszabadítani, amennyire fürge agyából telik.
Valamelyest ismerte már a feketék babonásságát, fõleg a sötéttõl való félelmét, ezért döntött úgy, hogy megvárja az alkonyórát. Addig nem tesz egy lépést se Numa kiszabadításáért. A feketék akkor már hisztérikus "transzban" lesznek, táncolnak, vallási rítusaik rendeléseit követik.
Remélte, hogy addig majd ki is dolgozhatja a legsikeresebbnek ígérkezõ akció tervét - s nem kellett sokáig bizonytalankodnia.
Épp a dzsungelt szelte a fák ág-magasában, amikor - ennivalót keresve - eszébe villant a terv.
Elõször kicsit el is mosolyodott rajta, majd valami kétkedés támadt benne. Máig sem feledhette, milyen kétes eredményt hozott, nagyjából hasonló körülmények között, egy ehhez hasonló vállalkozás. De az elgondolását nem akarta veszni hagyni, s egy pillanat múlva, a táplálkozás szükségleteirõl teljesen megfeledkezve, ott tartott már, hogy lengett, repült a középsõ ágszinteken visszafelé. Visszafelé, de nem akárhova, hanem Kercsak nagy majmainak törzséhez, a tanyahelyhez.
Terve szerint sikerült a megérkezés, nem keltett ugyanis feltûnést s lármát, eltekintve attól a rémes üvöltéstõl, melyet õ maga hallatott, mikor a társaság kellõs közepébe beszökkent.
Szerencsések Kercsak törzsének majmai, hogy szívroham sosem fenyegeti õket, mert Tarzan módszerei, ahogy az egyik ilyen "élményt" a másik után szerezte nekik, bõséges ok lett volna néhány hirtelen halálra. Azt sem lehet mondani, hogy megszokták, s elfogadták a majomember efféle módszereit.
Ahogy most megláthatták, ki is a jövevény, csupán morgással és horkantásokkal nyugtázták. Mérgük alig egy pillanatig tartott, aztán folytatták tevékenységüket, ettek, lustálkodtak tovább. Közben Tarzan - hogy tréfája, terve ismét megvolt - ment szépen a dolgára, vagyis ahhoz az üreges fához, ahol személyes kincseit gondosan elraktározva tartotta, nehogy fürkész szemek a nyomára bukkanhassanak, és fürge majomkezek kikaparhassák a becses tárgyakat.
Itt õrzött összegöngyölve egy jókora irhát is - Numáét, az oroszlánét -, mely Rabba Kega sarlatánkodásának jó eszköze volt egykor, s amit Tarzan arra az emlékezetes célra lopott el Mbonga falujából.
Ezzel indult vissza a dzsungelén át a feketékhez. Közben megállt, vadászott, sõt, délután még szunyókált is egy órát. Alkonyodott már, amikor megérkezett a nagy fára, mely a falu palánkkerítése fölé hajolt, s számára remek kilátót szolgáltatott.
Innen látta, hogy Numa él, s hogy az õrök elbóbiskoltak a ketrec mellett.
Az oroszlánok földjén egy oroszlán nem olyan nagy újdonság a feketéknek. Ahogy elsõ dühük elmúlik, már nem éreznek olyan mohó vágyat a nagymacska legyilkolására. Türelemmel megvárják az est jelesebb eseménysorát.
Igaz, alkony után hamarosan el is kezdõdött az ünnepség.
Tam-tam dobok perdültek, és egy szép szál magányos harcos lépett elõ. Kétrét görnyedve szökkent a tûz fényébe, a többi harcos alkotta nagy kör közepére. A külsõ körben ott álltak vagy guggoltak az asszonyok és a gyerekek.
A táncos vadászathoz festette ki magát, s ugyanígy volt felfegyverkezve. Mozdulataival, egész táncmûvészetével ezt a "nemes szórakozást" óhajtotta megjeleníteni.
Mélyre legörnyedt, néha fél térdre ereszkedett, nyomok után kutatott a földön. Aztán kihúzta magát megint, szoborrá merevedett, fülelt.
Fiatal volt ez a harcos, karcsú, kecses és izmos, a teste nyílegyenes, sudár.
A tûz fénye ott villogott ébenfa testén, s ez még jobban kidomborította a groteszk ábrákat, melyeket arcára, mellkasára és hasára pingált.
Most egészen a föld közelébe hajolt, majd hirtelen felszökkent a levegõbe.
Arcának minden vonása, izmainak megannyi megfeszülõ vonala azt jelezte: most szagot kapott.
S nyomban ezután jókora ugrással elindult a mögötte elhelyezkedõ harcosok köre felé, hogy közölje velük, mire bukkant, s hogy felhívja õket is vadászatra.
Pantomim volt ez a javából, s oly hiteles elõadásban, hogy Tarzan is minden részletéig követni tudta.
Látta, ahogy a többi harcos is megragadja vadászdárdáját, s talpra szökken, csatlakozni óhajtván a sudár ifjúhoz a büszke "vadásztáncban".
Nagyon érdekes látvány volt ez, de Tarzan azt is tudta, hogyha siker reményében akar hozzálátni tervének megvalósításához, gyorsan kell cselekednie.
Látott már efféle táncot, s tisztában volt vele, hogy a vadászat pantomimja után a "beszorítás", aztán a leterítés következik. Akkorra már úgy körülveszik Numát a harcosok, hogy kívülrõl senki más nem közelítheti meg.
Hóna alatt az oroszlánbõrrel a majomember leszökkent a fáról. Addig körözött a sûrû árnyak közt a kunyhók mögött, míg pontosan a csapdaketrec mögé érkezett, melyben Numa idegesen járt-kelt fel s alá.
A ketrecet most nem õrizte senki, a két iménti harcos elhagyta a helyét, hogy csatlakozzék a többiek táncához.
A ketrec mögött Tarzan felöltötte az oroszlánbõrt ugyanúgy, mint amaz emlékezetes alkalommal Kercsak törzsének majmai ellen. Amikor az ijesztõ álöltözetben a játék ellenére kis híján agyonverték.
A jelmez már rajta volt, s akkor, négykézlábra ereszkedett. Két kunyhó között elindult. Az izgatott nézõközönségtõl nem messze megállt. Zavartalanul tehette, mert mindenki a táncosokra figyelt.
Tarzan látta, hogy a táncosok már alaposan fölhergelték magukat, "beleheccelõdtek" mintegy a játékba - s ennek fele sem volt tréfa. Most már készen álltak az oroszlánölésre.
Egy pillanat még, s a kör szétnyílik a ketrecnél, s az áldozatot a pattanó idegû táncosok folyosóján át begurítják a dühödt feketék közé.
A pillanat végre eljött.
Mbonga fõnök megadta a jelt, mire a nõk és a gyerekek épp Tarzannal szemközt fölemelkedtek, s félrehúzódtak, széles utat tárva a ketrecbe zárt oroszlán felé.
Akkor Tarzan elbõdült: a dühös oroszlán mély, alattomos horgasét hallatta, és a megnyílt úton lopakodva elindult az õrjöngõ táncosok felé.
Egy nõ volt az, aki a harcosok felé osonó Tarzant elsõként megpillantotta.
A majomember közvetlen közelében azonnal kitört a féktelen pánik.
Az erõs fény az oroszlánfõre hullt, s a feketék, mint ahogy Tarzan várta, arra a következtetésre jutottak, hogy az oroszlán kiszabadult a ketrecbõl.
Tarzan felbõdült, és elõreszökkent.
A táncoló harcosok pillanatnyi szünetet tartottak.
"Oroszlánvadászatuk" eddig a világ legbiztonságosabb dolgának ígérkezett, hiszen az áldozat ott volt egy erõs ketrec rácsai mögött. Hanem most, hogy olt volt köztük szabadon, a dolog merõben más arculatot öltött.
Idegeik nem voltak ráhangolva erre a váratlan eseményre.
A nõk és a gyerekek már el is menekültek a legközelebbi kunyhók kétes biztonságába, a harcosok pedig hasonló igyekezettel próbálták követni példájukat, így aztán a majomember egy pillanat alatt maga maradt a falu utcáján.
De nem sokáig.
S Tarzan nem is akarta, hogy hosszasabban békén hagyják.
Nem illett volna az a tervébe.
Valóban, elébb itt, majd ott jelent meg egy-egy fej a kunyhók ajtajában. Egyre több harcos tekintgetett ki. Várták, mi lesz a következõ fejlemény - támadni akar-e az oroszlán, vagy menekülni próbál a faluból.
Kezükben ott lengtek, meredeztek készenlétben a dárdák, s mindkét megoldás esetén készen álltak a harcra. Hanem valami harmadik dolog történt. Az oroszlán fölemelkedett, amúgy két lábra, s akkor, akkor az oroszlánbõr lehullt, és ott állt a tûz fényében a fehér ördög-isten szálegyenes alakja.
A fekete harcosok egy pillanatig túlságosan is dermedtek voltak, nem tudtak cselekedni.
Ettõl a jelenéstõl ugyanúgy féltek, mint Numától. Hanem milyen boldogok lettek volna, ha legyilkolhatják..., ha össze tudták volna szedni magukat a másodperc törtrésze alatt. Félelem és babona fogta vissza õket. Természet adta ösztönök gátolták cselekvésüket, így csak meredt szemmel bámulták Tarzant, ahogy lehajol az oroszlánbõrért, s felszedi a földrõl.
Látták, ahogy sarkon fordul és visszatér a sûrû árnyak birodalmába, a falu távolabbi végébe.
Hiányzott a bátorságuk, hogy követni merjék, és mire odáig jutottak, hogy harsányan üvöltözve, dárdáikat lengetve utána lódultak volna, a zsákmány eltûnt.
Tarzan egyetlen másodpercet sem vesztegetett hiába fönn a fán.
A bõrt az egyik nagy ágon átvetve, megszabadulva terhétõl a túlsó oldalon leszökkent a falu utcájára, s egy kunyhó árnyékát kihasználva, sebesen az oroszlán ketrece felé futott.
Rászökkent a csapdakalitka tetejére. Megrántotta a zsineget, mire az ajtó kinyílt. A következõ pillanatban a hatalmas oroszlán ereje teljében kilépett a falu szabad terébe.
A harcosok visszatértek Tarzan mihaszna üldözésébõl, s most megpillantották a tûz fényében.
Hûha! Itt a fehér ördög-isten megint a régi trükkel!
Azt hiszi, kétszer is rászedheti Mbonga törzsét? A nagy fõnökét? Ilyen rövid idõn belül újra?!
Majd megmutatják neki.
Régóta vártak ilyen alkalomra, szerettek volna megszabadulni már a riogató dzsungeldémontól.
Egy emberként rontottak rá, magasba emelt dárdákkal.
A nõk és a gyerekek is elõmerészkedtek, hadd lássák, milyen lesz a nagy gyilkolás.
Az oroszlán izzó szemmel rájuk meredt, aztán már ugrott is az elsõ sorban rohanó harcosokra.
Ezek csak törtettek tovább elõre. Vadul kiáltoztak, dárdáikat lengették, sikerük biztos tudatában. Egy pillanat - és övék a fehér dzsungeldémon!
Vége az ördög-istennek!
S akkor, félelmetes hördüléssel, Numa valóban támadásba lendült.
Mbonga emberei kemény harci dárdákkal, töretlen önbizalommal és ébenfa izmokkal várták az ördög-isten közeledését. Tömör falként álltak vele szemközt. Mégis, e fölszín alatt, a szívük mélyén valami õsi vadászösztön mintha azt súgta volna, hogy nincs mégse minden olyan nagy rendben, ahogy hiszik. Ez a szemközt szökellõ lény csúfot ûzhet a fegyvereik erejébõl, és hogy õk maguk egyáltalán nem olyan sebezhetetlenek.
A támadó oroszlán ezúttal túlságosan is élethû volt. Látták ezt az elsõ sorban álló harcosok a támadás villanásnyi ideje alatt. Azt is "tudták", hogy a cseles bõr alatt a fehér ördögisten sima bõre rejtõzik, s ez a két réteg hogyan is állhatna ellen a dárdák halálos döféseinek?!
Ott állt ebben a bizonyos elsõ sorban egy ifjú harcos. Sugárzott róla fiatalságának s erejének minden kihívó vakmerõsége.
Hogy õ félne, itt?
Õ ugyan nem!
Nevetett, ahogy az oroszlán láthatóan õt választotta. Meglengette dárdáját, megcélozta vele a széles mellkas kellõ helyét.
S akkor az oroszlán már rajta is volt.
Mancsával úgy törte ízekre a dárdát, ahogy egy férfikéz a gyönge gallyat.
A fekete hangtalanul zuhant le. A következõ ütés a koponyáját zúzta szét.
Az oroszlán ezzel be is tört a harcosok közé, és jobbra-balra tépett-szaggatott.
A feketék nem sokáig állták a sarat, de addig is vagy tucatnyian terültek el holtan. A többiek holtra válva menekültek az iszonyatos mancsok, karmok és fogak elõl.
Rémületükben a falubeliek egyik kunyhót se találták biztonságosnak. Ide-oda cikáztak köztük, menedéket keresve, miközben Numa izzó szemmel nézte a riadt feketéket. A falu közepén állt, leölt zsákmányait mustrálgatta.
Végül az egyik feketének eszébe jutott, hogy ki kellene nyitni a falu kapuját. Elsõül keresett menedéket künn a sötétben a fák ágai között, és társai nyájként követték példáját. A faluban csak az oroszlán maradt, és körötte a holtak.
Mbonga emberei a közeli fákról nézték, ahogy Numa végül leereszti nagy fejét, felragadja egyik áldozatát, megemeli, mérlegeli, majd erõteljes léptekkel elindul vele végig a falu utcáján, ki a nyitott kapun át a dzsungelbe.
Látták, s borzadtak. A maga fájáról Tarzan is látta a jelenetet és elmosolyodott.
Egy órával Numa támadása után a feketék lemerészkedtek a fáról, s visszatértek a vérengzés színhelyére, a faluba.
Szemüket forgatva, borzadva tekintgettek körbe. Mezítelen testük nem a hûvösödõ dzsungeléjszakától remegett, sokkal inkább a põre félelemtõl.
- Õ volt az, végestelen végig - motyogta egyikük.
- Az ördög-isten.
- Átváltozott oroszlánból emberré, és emberbõl megint vissza oroszlánná - suttogta a másik.
- És elcipelte Mweezát a dzsungelbe, és ott most megeszi - tette hozzá borzongva a harmadik.
- Most már nem vagyunk itt biztonságban - szögezte le a negyedik.
- Fogjuk, amink van, és keressünk más helyet az új falunknak, messze a gonosz ördög-isten tanyahelyétõl.
Hanem ahogy megvirradott, a bátorság is új erõre kapott. Az elõzõ este rémséges élményei halványodtak. Az eredmény annyi volt csupán, hogy minden eddiginél rendíthetetlenebbül hittek Tarzan természetfölötti származásában.
Ekképpen nõtt a majomember hírneve, gyarapodott tekintélye a vad dzsungelvilágban, ahol élt s kóborolt. Igazi nagyúr, vadállatok leghatalmasabbika volt épp emberi adottságai, elméje révén, mely hatalmas izomzatát s hibátlan bátorságát szervezte s irányította.
12
Tarzan megmenti a holdat
Sütött a felhõtlen égrõl a hold - hatalmasan, duzzadtan tündökölt, s oly közelinek látszott a földhöz, hogy már-már azon csodálkozhatott, aki látta, miért is nem söpri a faóriások koronáját?
Éjszaka volt, és Tarzan a dzsungelt járta. Tarzan, a majomember, vad vadász, hatalmas harcos.
Meg nem mondhatta volna, miért leng s szökell a fák, a sötét árnyak közt a vadonban.
Nem volt éhes, szó sem volt errõl. Nappal jóllakott már, és a zsákmány maradéka biztos helyen volt. Elásva várt reá másnapig, amikor újra éhséget érez.
Talán maga az életöröm sarkallta ekképp, faágnyughelyét így hagyta el, hogy izmait s érzékeit az éji dzsungelben gyakorolja. Tarzant, mint mindig, hevesen hajtotta valami vágy.
Mármost az a dzsungel, melynek ura Kudu, a nap, merõben más õsvadon, mint amelyben Goro, a hold az úr.
A nappali dzsungel más látvány. Megvannak a maga fényei és árnyai, madarai, virágai, vadállatai. Zajai a világossághoz kötõdnek.
Az éji dzsungel fényei s árnyai mások, mint amit a nappali erdõjáró képzelhetne. Nagyon mások. Ez már egy másik világ. A vadak, a virágok, a madarak nem Kudu, a nap dzsungelébõl valók.
S épp mert ezek a különbségek oly nyilvánvalóak, ezért szerette Tarzan a felfedezõutakat az éj dzsungelében.
Nemcsak azért, mert az élet más élet volt ott, hanem mert gazdagabb, kalandosabb az éji vadon. Persze, több veszély leselkedett, de a majomember úgy érezte: a veszély az élet sója.
És a dzsungeléj zajai - az oroszlán bömbölése, a leopárd ordítása, Dango ocsmány nevetése: mindez zene volt a majomember fülének.
Láthatatlan, párnás lábak zaja, levelek zörgése, füvek zizegése a ragadozók nyomán - opálos szemek villogása a sötétségen át, milliónyi hang, ahogy a nyüzsgõ életet sejtették, hangjait és illatait küldték, ha látványait ritkán is: mindez ellenállhatatlanul vonzotta Tarzant az éji dzsungelben.
Ma éjszaka nagy kört írt le. Elébb keletnek, aztán délnek, és most visszafelé igyekezett északi irányban.
A szeme, a füle, érzékeny orrlika mindegyre éberen fogadta a jeleket.
Az általa ismert hangokba újszerû hangok vegyültek. Furcsa hangzatok, amilyeneket nem hallott még soha, amíg Kudu le nem tûnt oda a rejtekhelyére, a nagy vízen túlra. Ezek a hangok Goro hangjai voltak, a hold neszei, és Goro titokzatos uralkodásának tanúságát tették.
Hangok, melyek Tarzant gyakorta mély töprengésre késztették.
Elképesztették, mert azt gondolta: annyira ismeri a dzsungelt, hogy neki aztán semmi se lehet újdonság.
Olykor azt gondolta, hogy miként a színek és a formák változni látszanak éjszaka, eltérvén nappali szokvány alakjuktól, így a hangokat is megváltoztatta Kudu eltûnte és Goro jötte. Vagyis ezek a gondolatok úgy kavarogtak Tarzan agyában, mintha valóban tény lenne a látszat, s Kudu meg Goro alakítaná mozgásával a változásokat.
S nem ez volt-e a legtermészetesebb, hogy a napnak és a holdnak is emberi jegyeket tulajdonított a dzsungel fia?!
A nap: élõlény volt, a nappal ura.
A hold, fürge elmével és csodálatos erõvel, az éjszakának parancsolt ekképp.
Így mûködött a szellemi tornákon nem edzett emberi elme a sötét éjben, a tudatlanságában. Magyarázatot keresett oly dolgokra, amelyeket nem tudott megérteni, szagolni, hallani - s a természet roppant erõire, melyeknek látására szeme nem volt.
Ahogy Tarzan nagy körét járva megint északnak lendült, a Gomangani nép szagát érezték meg orrlikai, egybekavarulva az erdei tûz füstjével.
A majomember sebesen megindult abba az irányba, ahonnét a lágy éji szél ezt az illatot hozta.
Egyszerre csak azt látta, hogy a levélzet függönyén át rõtes tûzfények lobognak felé. Ahogy Tarzan megállt a fákon a jelenség közelében, azt vette észre, hogy féltucatnyi fekete harcos kuporog a tûz körül.
Nem volt kétséges: Mbonga fõnök emberei indultak vadászni, s most rajtakapta õket a falutól távol, az éji vadonban.
Elnagyolt körívben maguk köré tüskeágas "kerítést" vontak, s nyilván abban bíztak, hogy a tûz meg az akadály majd távol tartja tõlük a nagy húsevõ ragadozókat.
Hogy a remény nem volt azonos itt sem a meggyõzõdéssel, bizonyította, hogy eléggé riadtan kuporogtak, szemük tágra nyílt. Okuk is volt minderre, mert Numa és Sabor már hördülésekkel jelezte a dzsungelsûrûn át, hogy észrevette jelenlétüket.
A tûz körén kívül más lények is lapultak.
Tarzan látta sárgás szemük lángolását.
A feketék sem voltak vakok - s látszott, megborzonganak olykor.
Majd egyikük fölállt, egy fáklyával elindult az égõ szempár felé, s az nyomban eltûnt.
A fekete harcos visszatelepedett.
Tarzan figyelte és látta, alig pár percbe telik, s a szemek kezdenek újra megjelenni körben, kettesével, négyesével.
Akkor megjelent Numa is, vele Sabor, a párja.
A többi szempár jobbra-balra azonnal eltünedezett, s végül csak a roppant macskák szeme villogott a sötétben az emberevõk tûzlángja körül.
A feketék némelyike arcra vetette magát, úgy nyögdécselt. De az, aki az imént a fáklyával ijeszteni indult, most újabb égõ fadarabot ragadott fel, melyet az oroszlánok felé hajított. Képükbe vágta a tüzet, s a vadak nyomban eltûntek, mint elõttük a kevésbé fenyegetõ szempárok.
Tarzan érdeklõdéssel figyelt.
Újabb magyarázatát fedezte fel, miért, is gyújtanak tüzet éjszaka a feketék. Nem csupán a világosság s a meleg volt tehát a cél, nemcsak fõzni-sütni akartak ekképp.
A dzsungelbéli vadak féltek a tûztõl. Tarzan rájött, hogy a tûz valami védekezés volt ellenük.
Tarzan a maga részérõl szintén tisztelte, a maga módján áhítattal nézte a tüzet.
Egyszer, ahogy épp valamit elhagyott tûzhelyet vizsgálgatott a feketék falujában, bele is nyúlt a parázsba, fölemelt egy izzó széndarabot.
Attól fogva igyekezett távol tartani magát minden ilyen közvetlen érintkezéstõl.
Egyetlen alkalom tapasztalása elegendõnek bizonyult.
Azután, hogy a fekete harcos odahajította a tüzes "fáklyát", pár percig nem jött szempárválasz. Jóllehet Tarzan hallotta, hogy motoznak a sûrû talajon a párnás mancsok.
Akkor egyszerre ott villogott megint a nagy "reflektorszempár", jelezvén a dzsungel urának visszatértét. Csakhamar mellette fénylett, valamivel alacsonyabban, társának, Sabornak két szeme is.
Egy darabig rezzenetlenül meredt a két szempár - tüzes csillagok a dzsungel éjszakáján -, aztán a hím oroszlán lassan elindult a boma felé. A külsõ védõkört közelítette, ahol egyetlen fekete kucorgott, reszketett félelmében.
Amikor látta, hogy Numa közeledik, õ is odahajított egy tûzcsóvát, mire az oroszlán visszafordult, s hátrább húzódott vele Sabor, élete párja is. De ezúttal nem olyan messzire, és nem is olyan hosszú idõre.
Csaknem azonnal visszafordultak, s körözni kezdtek a boma mentén. Szemük egyre a tûz felé szegezõdött, s közben mély hörgésekkel adtak hangot fokozódó nemtetszésüknek.
Az oroszlánok mögül kisebb vadak izzó szempárjai fénylettek, így adódott, hogy a fekete harcosok tüze körül mindenünnét "földi csillagégboltként" kezdett lángolni, tüzelni a dzsungel.
A feketék újra meg újra odahajították lángcsóváikat a két nagymacskához. Tarzan észrevette, hogy Numa most már jóformán ügyet sem vet az egészre.
A majomember ismerte annyira Numát, hogy megértette, az oroszlán éhes, és el is szánta magát: elpusztít egy feketét. A kérdés csak az volt, legyõzi-e félelmét a rettegett lángoktól.
Ahogy ez a gondolat átvillant Tarzan agyán, abban a pillanatban Numa már meg is lódult, és nyugtalanul a boma felé indult.
Egy pillanatig moccanatlan állt, csak a farka rángott, csapkodott idegesen, aztán ahogy elindult határozottan elõre, otthagyta Sabort, aki föl s alá járt.
A fekete, aki egyedül ült a külsõ védkörnél, figyelmeztette társait, hogy jön az oroszlán, de õk túlságosan is féltek, maradtak hát annyiban, hogy még közelebb húzódtak egymáshoz, még hangosabban nyögtek, mint addig.
A fekete õr felragadott egy "fáklyát", s az oroszlán felé hajította.
Numa hördült egyet, aztán a dühödt kiáltást azonnali támadás követte.
A vadállat egyetlen szökkenéssel áttört a tüskefonaton. A harcos ugyanilyen fürgén már fönt is volt egy fán. A sötétség leple alatt ilyképp menekült a veszélytõl, a sötétség "biztonságosabb veszélyeibe".
Numa egy pillanat alatt áthatolt a tüskés "falon", s utána vissza is tért a nyíláson át a dzsungelbe. Persze, már magával vitt egy üvöltõ feketét.
Áldozatát odahurcolta Saborhoz. A sötétség leple alatt ketten végezték be a "mûvel", amíg a szerencsétlen, kárhozott ember halálordításai vérben-cafrangban el nem haltak.
Kis távolságra a tûztõl az oroszlánok leálltak, majd különösen vadüvöltéseket hallattak. E vad hangokba nem vegyült már az elhurcolt harcos egyetlen nyögése, sikolya, üvöltése sem: néma volt õ örökre.
Numa akkor megint átszökkent a bomán. Ott termett a tûz fénykörében, s az iménti borzadályos tragédia megismétlõdött - az oroszlán ismét egy feketével távozott a dzsungel sötétjébe.
Tarzan fölemelkedett, unottan nyújtózott.
Egy kicsit elege volt az egyhangú mulatságból.
Ásított, és elindult arrafelé, amerre a törzs tanyázott. Valószínûleg most mind aludtak fenn a fákon.
Hanem ahogy meglelte ismerõs zugát a maga fáján, sehogy sem akart álom jönni a szemére.
Hosszú ideig hevert így, kelletlenül, és gondolkodott - képzelgett.
Felnézett a magasba, látta a csillagokat és a holdat.
Eltûnõdött, miféle erõ tartja fenn õket a magasban, hogy le nem esnek.
Kérdezõ szellem volt.
Mindig tele volt kérdéssel. Az érdekelte, ami körötte történik. De sosem volt az az ember, aki választ is ad a saját kérdéseire.
Gyerekkorában tudni szeretett volna. Aztán, hogy csaknem minden tudáson kívül rekedt, férfikorában is mindegyre tele volt a gyermek nagy, olthatatlan kíváncsiságával.
Sosem elégítette ki, ha egyszerûen érzékeli, mi és hogyan történik körötte. Arra vágyott, hogy megtudja, miért van mindez így vagy úgy.
Azt akarta tudni, mi irányítja a dolgokat.
Az élet titka rettentõen érdekelte.
A halál misztériumát nem tudta igazán felmérni.
Számtalan alkalommal élhette át az öles belsõ mechanizmusát, megpróbált meggyõzõdni róla, dobog-e még, s ha igen, hogyan dobog a szívük.
Tapasztalatból tudta, hogyha kést döf ebbe a szervbe, a szívbe, tíz esetbõl kilencszer holtbiztos a halál. De ha másutt szúrja meg ellenfelét, megtörténhet, hogy még harcképtelenné se teszi!
És így jutott el odáig, hogy a szív, vagy ahogy õ nevezte, "a lélegzõ piros húsdarab", az élet letéteményese az emberi testben.
Az agyat és mûködését tulajdonképpen nem is vette igazán figyelembe.
Hogy mindaz, amit õ maga is érzékel, áttételek révén az agyába jut, ott kerül kiértékelésre, osztályozásra, hasznosításra - meghaladta felfogóképességét.
Azt gondolta, hogy az ujjai "tudnak", ha megérintenek valamit, s hogy a szeme ugyanígy középpont, ha lát, a füle, amikor hall, az orra, amikor szagot észlel.
Úgy vélte, hogy a torka, a bõre, még a haj is érzéseinek megannyi alapvetõ székhelye.
Amikor Kalát megölték, valami különös érzés szorította el a torkát. Ha érintkeznie kellett Hisztával, a kígyóval, bõrén keresztül egész valója borzadt. Ha ellenség közeledett, égnek állt a haja.
Képzeljünk el egy gyereket, akit eltöltenek a természet csodái, s tele van bizonytalansággal, kérdéssel, miközben csak és csak a dzsungel vadjai veszik körül. Számára a faggatózás ténye önmagában olyasmi, mintha szanszkritul szólnánk hozzá.
Ha Tarzan megkérdezte Guntót, mitõl esik az esõ, a vén, nagy majom egy pillanatra megdermedt, ámulva nézett vissza a kérdezõre, majd folytatta, amit abbahagyott épp - érdeklõdésének középpontja néhány bolha volt. S ha Mumgát faggatta, aki igazán vén volt, s bölcs is lehetett volna, hogy miért zárul össze, néhány virág, amikor Kudu elhagyja fényeivel az eget, s miért nyílnak ki más szirmos tölcsérek éppen éjszakára, meglepõdve tapasztalhatta, hogy Mumgának fel sem tûntek ezek a dolgok, jóllehet azt meg tudta mondani, hüvelyknyi pontossággal, hol rejtõzhet a legkövérebb féreg, az igazi jó falat.
Ám Tarzannak ezek a dolgok csodák voltak.
Kihívások az értelmének csakúgy, mint a képzeletének.
Látta, hogy a virágok nyílnak és összezárulnak; látta, hogy némelyek közülük örökké a nap felé fordulnak; látott indákat felkúszni fatörzseken, roppant ágakon tovább. A majomember az indákat, a virágokat, a fákat mind igazi élõlénynek tekintette.
Gyakran beszélt is hozzájuk, akár Goróhoz, a holdhoz, és Kuduhoz, a naphoz, s mindig csalódást érzett, hogy nem kap tõlük választ.
Kérdéseket tett fel nekik, de hát nem tudtak felelni, és hiába tudta a dzsungel fia, hogy a levelek egy bizonyos nyelven beszélnek, mert a levelek a nyelvükön mindig csak egymáshoz szóltak.
A szél, mint jelenség, az õ számára a fák és a füvek tulajdonsága volt.
Úgy gondolta, maguk ringatják önmagukat ide-oda, ezzel csapnak szelet.
Más magyarázatot el sem képzelhetett erre a jelenségre.
Az esõt végsõ soron a csillagok mûvének tekintette, a holdénak és a napénak. Ezek a föltételezések merõben a képzelet szüleményei voltak, s nem volt bennük semmi költõiség.
Ma éjszaka, ahogy Tarzan töprengve feküdt, élénk képzeletében felvillant valami magyarázat a csillagokra és a holdra.
Nyomban izgalomba jött.
Taug ott aludt egy közeli ágon.
És Tarzan azonnal mellette termett.
- Taug! - kiáltotta.
A nagy hímmajom azonnal felriadt, szõre borzolódott, egész lényével valami lényeges veszélyt vélt megérezni a sötét éj közepén.
- Figyelj, Taug! - rikkantott Tarzan, s a csillagokra mutatott közben.
- Nézd ezeket a szemeket, Numáét és Saborét, vagy Sitáét és Dangóét, fönn!
Várják, hogy Goro odaérjen közébük, és akkor lecsapjanak rá..., és zsákmányuk legyen, megöljék.
Nézd Goro szemét, orrát és száját.
És a fények, melyek az arcán égnek, azért világítanak, hogy elûzzék Numát, Sabort, Bangót és Sitát!
- Körülötte - folytatta Tarzan -, nézd csak, Taug, azok mind mohó szemek, épp csak nem merészkedtek még e fény közelébe. Csak néhány szempár közelíti meg õt valóban.
Mert félnek a tûztõl!
A tûz menti meg Gorót Numától.
Nem látod a szemeket, Taug?
Egy éjszaka majd Numa nagyon éhes lesz és nagyon dühös, és akkor nekünk nem lesz több fényünk soha, miután Kudu lebukik... az éjszaka fekete lesz, ízig sötét, olyan, mint amikor Goro fáradt és nem világít, vagy ha nappal jár csak fönn az égen, és nem gondol a dzsungelre és népére.
Taug ostobán bámult fel az égre, aztán vissza Tarzanra.
Közben meteor hullt le, fénycsíkot hagyott az égen.
- Nézd! - kiáltotta Tarzan.
- Goro égõ csóvát vetett oda Numának!
Taug horkantott.
- Numa idelent jár - mondta.
- Numa nem vadászik a fák fölött.
- Mégis kíváncsian nézett a magasba, és egy kicsit mintha félénken észlelte volna a felettük tündöklõ csillagokat, mintha elõször látná õket. És nem is kétséges, Taug elsõ ízben látott "csillagot", jóllehet életének elsõ napjától fent ragyogtak számára e fénypontok az égen.
Ám eleddig csak gyönyörûséges, éji dzsungelvirágok voltak neki e ragyogások - s mert megenni nem tudta õket, létüknek nem tulajdonított jelentõséget.
Taug izgett-mozgott, ideges lett.
Jó darabig nyitott szemmel feküdt csak, nézte a csillagokat fenn - a tüzes szemeket, melyek körülveszik Gorót, a holdat. Gorót, akinek fényénél a majmok, földdobjaik dörgésétõl kísérve, táncolni szoktak.
Ha Numa megenné Gorót, nincs több ilyen dum-dum.
Taugot ez a gondolat csaknem letaglózta.
Egy kicsit félve pillantott Tarzanra.
Mi az oka, hogy barátja annyira különbözik a törzs többi tagjától?
Taug senkit sem ismert, akinek ilyen furcsa gondolatai lennének, mint Tarzannak!
A majom a fejét vakarta, és ködösen olyan gondolatok jártak a fejében, hogy Tarzan vajon megbízható, biztonságos társ-e? S akkor, lassan, mégis rájött a maga csekélyebb elméjével, hogy Tarzan már eddig is oly sok szolgálatot tett neki, a javára volt, s oly jelentõsen, ahogy effélét a törzs legnagyobb termetû hímjeinek egyikétõl se várhatott volna.
Mert Tarzan mentette meg õt a feketéktõl, amikor pedig õ, Taug azt hitte, hogy Tarzan is Tikát akarja magának.
Tarzannak köszönhette, hogy a kis baluja él.
S Tarzan eszelte ki a tervet, hogyan lehetne utolérni és megbüntetni Tika elrablóját, s visszaszerezni a nõstényt.
Tarzan olyan sokszor küzdött és vérzett Taug érdekében, hogy a majom, bármi durva hím volt is, heves ragaszkodást érzett. Részérõl nem jöhet közbe semmi, ami elrontaná e barátságot, amit õ mindaddig õriz, amíg csak él.
Persze, érzelemnek külsõ jelét sosem adta Taug. Rámorgott Tarzanra, ahogy a többi hímre is, ha a közelébe jött, amikor evett. Hanem ha kell, akár meg is hal Tarzanért.
Tudta ezt, és tudta Tarzan is, de effélékrõl a majmok sosem beszélnek. Az õ szótáruk, ami a finomabb dolgokat illeti, inkább cselekvésekbõl áll, nem szavakból.
Most azonban Taugot megzavarta valami, és amikor elaludt, akkor is társának furcsa szavai jártak az eszében.
Másnap mindez megint az eszébe jutott, s bar nem akart hûtlen lenni barátságukhoz, mindenesetre megemlítette Guntónak a dolgot, vagyis hogy Tarzan milyen különös utalást tett a Gorót körbevevõ szemekre, s hogy esetleg Numa elõbb-utóbb rátámadhat a holdra és felfalhatja.
A majmok számára a természet minden nagyobb méretû dolga hímnemû, így a hold, lévén az éji ég legnagyobb fényforrása, szintén hím volt.
Gunto leharapott egy körömdarabkát az ujja szarus végérõl, és csak annyit idézett föl, hogy Tarzan valamikor olyasmit említett neki, hogy a fák beszélnek egymással. Gozan arra is emlékezett, hogy látta õ a majomembert, amint magányosan táncol a holdfényben, és csak Sita, a párduc van vele.
Nem tudták, hogy Tarzan kötélvégre kerítette a vadállatot, és egy fához kötötte, és csak utána jött le a magasból és szökdelt elõtte, hogy ezzel is gyötörje a tehetetlen fenevadat.
Mások azt említették, hogy látták Tarzant, mikor Tantort, az elefántot meglovagolta. Tibót, a fekete fiút is idehozta a törzshöz. Meg hogy mindenféle titokzatos dolgot mûvelt tengerparti furcsa rejtekén.
Sosem értették meg a könyveit, és hiába mutatta meg ezeket a dolgokat a törzs egyik-másik tagjának, a majmokra még a kötetekben található képek se tettek semmiféle hatást.
- Tarzan nem majom - mondta Gunto.
- Még reánk hozza Numát, hogy megegyen minket, ahogy Goróra is ráuszítja, hogy Numa megegye Gorót.
Meg kellene ölnünk Tarzant.
Taug szõre égnek állt.
Tarzant megölni?!
- Ahhoz elõször Taugot kell megölnötök - jelentette ki, és elballagott, hogy ennivalót keressen.
De újabb törzsbéliek csatlakoztak az "összeesküvõkhöz".
Felszámlálták, mi mindent mûvelt Tarzan. Csupa olyasmit, amit majmok nem tesznek, s meg sem érthetnek.
Gunto ismét azt hangoztatta, hogy a Tarmanganit, a fehér majmot meg kell ölni, s a többiek, akiket borzadással töltött el a sok felidézett történet, s azt gondolták, hogy Tarzan még a végén csakugyan megöleti a holdat, egyetértõ horkantásokkal üdvözölték a tervet.
Ott volt a társaságban Tika is. Nem a terv lelkes hívei között, õ inkább felháborodottan berzenkedett, fogait vicsorgatta, majd elment, hogy megkeresse Tarzant, de nem találta. A majomember élelemszerzõ úton messze kószált.
Tika rálelt azonban Taugra, s vele közölte, mit terveznek a többiek, mire a nagy hím toporzékolni és üvölteni kezdett.
Felháborodás sugárzott véraláfutásos szemébõl. Felsõ ajka magasba gyúródott, kivillantva nagy tépõfogait, s a gerincénél magasba meredt a szõr. Ám akkor egy kis rágcsáló surrant át a tisztáson, és Taug máris rávetette magát, hogy elkapja.
Egy pillanat elég volt neki, hogy elfeledje barátját s annak ellenségeit. Hanem hát a majmok elméje már csak ilyen.
Jó néhány mérföldnyire onnét Tarzan ott hasalt Tantor, az elefánt nyakán.
Vakargatta egy hegyes bottal a nagy fülek mögött a vastag bõrt, és beszélt hegyforma barátjának mindenrõl, ami csak fekete üstökû fejében éppen megfordult.
Tantor mindebbõl keveset értett, ha ugyan bármit, de Tantor jól tudott figyelni mások beszédére.
Ide-oda imbolygott, élvezte barátja társaságát. Egyhelyben állt, büszke volt rá, mert szerette, és jólesett neki a fültõvakargatás is.
Numa, az oroszlán megérezte az emberszagot, és óvatosan becserkészte, hol is van a szag forrása. Mikor végre meglátta az elképzelhetõ zsákmányt a hatalmas ormányos hátán, inkább hördült egyet és elfordult, ment valamivel ígéretesebb lehetõséget keresni.
Az elefánt meg az oroszlán szagára érzett rá, mert az enyhe szél úgy fordult, hogy feléje vitte. Megemelte ormányát, hangos trombitálásba kezdett.
Tarzan kéjesen hanyatt dõlt, végigfeküdt teljes hosszában a vastag bõrön.
Legyek rajzottak az arca körül, de egy fáról tört leveles ággal elhessegette õket.
- Tantor - mondta -, jó dolog élni.
Jó dolog ott heverészni a hûs árnyékban.
És jó dolog nézni a zöld fákat, a virágok ragyogó színeit - mindent, amit Bulamutumumomugomuhu ideplántált a számunkra.
Õ nagyon jó mihozzánk, Tantor. Õ ad neked zsenge kérget, õ teremtette Barát, Hortát és Pizát, a gyümölcsöket, a terméseket, a gyökereket.
Õ biztosítja mindeneknek azt a táplálékot, ami nekik a legkedvesebb.
Csak annyit kíván tõlük, hogy legyenek elég erõsek és ügyesek, és szerezzék is meg maguknak, ami kell.
Igen, Tantor: élni jó.
Gyûlölöm a halál gondolatát is, ha rólam van szó.
Tantor valami kis torokhangot adott ki, és felkanyarította az ormányát, hogy efféle "ujja begyével" a majomember arcát megsimogathassa.
- Tantor - mondta akkor hirtelen Tarzan -, indulj el, kérlek, Kercsak törzsének tanyahelye felé, keress ennivalót a nagy majmok lakhelye körül, hogy Tarzannak ne kelljen annyit gyalogolnia, és a te hátadon jusson oda!
Az ormányos megfordult s elindult lassan a széles, falombboltíves csapáson. Olykor megállt, hogy leharapdáljon egy zsenge ágat, vagy ehetõ kérget rágjon egy közeli fáról.
Tarzan a vastag bõrû állat feje és háta közt, a nyaka tájékán hasalt. Két lábát jobbra-balra lelógatta, fejét a tenyerébe hajtotta, könyökét a roppant koponya tövébe támasztotta, így haladtak ráérõsen a törzs tanyahelye felé.
Épp mielõtt északi irányból a tisztásra értek volna, dél felõl egy másik alak közeledett a dzsungelén át. Ott is volt már, óvatosan lépkedett, aztán minden érzékével, idegszálával megfeszítetten figyelt a vadonból leskelõ tömérdek veszélyre.
Elhaladt a legdélebbi majomõr fája alatt.
Ez észrevette õt, de hagyta, menjen csak tovább, látta ugyanis, hogy egyedül van. Ám amikor a harcos a tisztásra ért, a majom is kiáltott, felharsant az õsi jelzés, a "Kriig-ááa!" mire azonnal egész kórus válaszolt, különféle irányból. A nagy hímek társuk hívó szavára már közeledlek is csörtetve fönn a fákon.
A fekete ember az elsõ kiáltásra megállt, körülnézett.
Nem látott semmit, ismerte azonban a fán lakó szõrös emberszabásúak kiáltásának hangját, s társaival együtt õ is félt tõlük. Nem csupán erejük és vadságuk riasztotta a feketéket, hanem az a körülmény is, hogy ezek a lények annyira hasonlítanak az emberhez, s mégsem azok. Természetfölötti borzadályt keltett ez Mbonga falujának lakóiban.
De Bulabantu nem volt gyáva.
Hallotta körben a majmokat, s tudta, hogy lehetetlen menekülnie. Inkább jól megvetette a lábát, dárdáját hajításra készen tartotta, és ajkán harci kiáltás remegett.
Drágán adja az életét, ezt szentül megfogadta Bulabantu, Mbonga fõnök helyettese.
Tarzan és Tantor nem járt messze a színhelytõl, amikor az elsõ kiáltás megharsant, a déli õr jelzése a csöndes dzsungelén át.
A majomember villámként szökkent le az elefánt hátáról, és fent volt egy közeli fán. Sebesen lengett ágról ágra, a tisztást közelítve, amikor még el sem halt az elsõ "Krii-ááa!" visszhangja.
Ahogy odaért, vagy tucatnyi hímet pillantott meg, ahogy egyetlen Gomanganit állnak körül.
Tarzan vérfagyasztó ordítással lendült támadásba.
Még jobban gyûlölte a feketéket, mint a majmok. Itt volt az alkalom, hogy megöljön egyet.
Mit követett el ez a Gomangani?
Megölt valakit a törzsbõl?
Tarzan megkérdezte a hozzá legközelebb elhelyezkedõ majmot.
Nem, ez a Gomangani senkinek sem ártott.
Gozan, az õr látta, ahogy jön a vadonon át, és figyelmeztette a törzset - ennyi volt az egész.
A majomember átfurakodott a hímmajmok gyûrûjén. A nagy emberszabásúak közül még senki se gerjedt olyan haragra, hogy rátámadjon a feketére.
A dzsungel fia most már jól látta, kirõl van szó.
Azonnal felismerte a férfit, épp az elõzõ éjszaka "találkozott" vele. Akkor ez a Gomangani a sötétbõl meredezõ szempárokkal nézett szembe, s bátran, derekasan, míg a többiek a legszívesebben a földbe-sárba vájták volna magukat. Ott történt az egész Tarzan lábánál.
A majomember mélységes csodálatot érzett mindenfajta bátorság iránt.
Még ha nem is szerette a feketéket, elismerése nagyobb volt ez esetben, mint az ellenszenve.
Szinte bármikor bármelyik fekete harcossal kész gyönyörûség lett volna a számára, ha életre, azaz halálra megvívhat vele - ám ezt a derék embert itt nem akarta megölni. Ez a bátor férfi épp a vakmerõ védekezésével az elõzõ éjszaka megérdemelte, hogy éljen. Még aztán azt se kedvelte Tarzan, ha valaki annyira esélytelen, mint ez a Gomangani volt itt.
A majmokhoz fordult.
- Menjetek vissza enni - mondta -, ezt a Gomanganit meg engedjétek az útjára.
Nem ártott nekünk, s épp a múlt éjjel láttam, hogyan vette fel a harcot egymaga Numával és Saborral a dzsungelben.
Bátor ember.
Miért ölnénk meg egy derék, bátor embert, aki nem bántott minket?
Hadd menjen hát.
A majmok felhördültek.
Nem tetszett ez nekik.
- Öld meg a Gomanganit! - kiáltotta egyikük.
- Igen - bömbölte a másik. - Öljük meg mi magunk a Gomanganit, de a Tarmanganit is vele.
- Öljük meg a fehér majmot - rikoltotta Gozan -, mert nem is majom õ igazából, hanem csak egy Gomangani, aki elhagyta a fekete bõrét.
- Öljük meg Tarzant! - harsogta Gunto.
- Öljük meg, öljük meg, öljük meg!
A hímek most valóban haragra hergelték magukat. Gyilkolni vágytak. S inkább Tarzan volt dühük tárgya, mint a fekete ember.
Akkor egy bozontos alak törtetett át soraikon, úgy sodort félre minden majmot, akihez csak hozzáért, ahogy egy erõs férfi a gyerekeket, csapatban.
Taug volt az... a hatalmas, õsvad Taug.
- Ki mondta azt, hogy "öljük meg Tarzant"? - kérdezte fennhangon Taug.
- Aki Tarzant meg akarja ölni, Taugot ölje meg elõbb.
Ki lenne képes Taugot megölni?
Taug kitépi annak a beleit, és Dangónak hajítja!
- Meg tudunk ölni mindannyiótokat - válaszolta Gunto.
- Sokan vagyunk, ti meg kevesen. - És igaza volt, Tarzan tudta is, hogy mennyire.
Taug is tudta. De be nem vallották volna ezt a lehetõséget.
Nem vallott volna hím majomra - se Tarzanra! - az ilyesmi.
- Én vagyok Tarzan - kiáltotta a majomember.
- Én vagyok Tarzan, vadvadász, hatalmas harcos.
Sehol a dzsungelben nincs, aki olyan nagy lenne, mint én vagyok.
Akkor a szemközt álló hímek mintha megpróbálták volna mégis összeadni erejüket és bátorságukat.
S egyre közeledtek, egymáshoz tömörültek, így hergelik magukat a támadásra készülõ hímek, így érik el a kellõ harci kedvet.
Majd Gunto, mereven lépkedve, megközelítette Tarzant, és fogvicsorítva szagolgatni kezdte.
Tarzan mély, torokhangú fenyegetést hallatott válaszul.
Ezt a játékot tucatszor is eljátsszák, hanem elõbb-utóbb az egyik nagy hím csak összecsap az ellenféllel, s jeladás az a többieknek: rárontanak áldozatukra, ízekre tépik.
Bulabantu, a fekete ember tágra nyílt szemmel, csodálkozva nézett attól a pillanattól fogva, hogy látta: a majmok közelítenek Tarzanhoz.
Hallotta már sokszor a fehér ördög-isten históriáját, aki szõrös emberszabásúakkal jár. Látni azonban így, napvilágnál, sose látta még Tarzant.
A leírásokból azonban jól "ismerte", és pár villanásnyit maga is észlelt a félelmetes jelenésbõl olykor, ha a majomember épp meglátogatta Mbonga, a fõnök faluját éjszaka, elõadván ördögien leleményes tréfáinak valamelyikét.
Bulabantu, persze, mit sem érthetett abból, ami Tarzan és a majmok közt itt most lejátszódott. Azt látta csak, hogy Tarzan és az egyik nagy hím vitába keveredett a többiekkel.
Látta, hogy ezek ketten neki háttal állnak, közte és a törzs zöme között, és bármi képtelenségnek tûnt fel a szemében, azt kellett hinnie ebbõl, hogy - õt védelmezik!
Tudta, hogy Tarzan egyszer megkímélte Mbonga, a fõnök életét, és hogy megmentette Tibót, meg az anyját, Momayát.
Nem volt hát éppenséggel lehetetlen, hogy õt, Bulabantut is védi. Bulabantu csak azt nem tudta, hogyan lesz képes eredményesen védeni õt, mert hogy az esélyek egyértelmûen Tarzan ellen szóltak, nem volt vitás.
Gunto és társai lassan szorították vissza Tarzant és Taugot Bulabantu felé.
A majomember arra gondolt, amit õ maga Tantornak mondott nemrég, arról, hogy élni jó dolog, s hogy mennyire nem szeretne meghalni.
Most pedig tudta, hogy a legjobb úton van a halál felé. A nagy hímek haragja nemsokára tombolni fog ellene.
Sokan közülük mindig is gyûlölték, és valamennyien gyanakodva nézték.
Tudták róla, hogy õ más.
Ezt Tarzan is tudta. Ám õ boldog volt ezzel - hogy EMBER. Ezt a képeskönyveibõl tanulta meg, és büszke volt a megkülönböztetéssel.
E pillanatban pedig úgy áll a dolog, hogy - halott ember lesz.
Gunto felkészült a támadásra.
Tarzan értett á jelekbõl.
Tudta, hogy a törzs zöme együtt támad majd Guntóval.
És akkor hamar vége az egésznek.
Akkor a tisztás túlfelén, a lombsûrû mögött valami moccant.
Tarzan akkor látta meg, amikor Gunto elborzasztó kiáltással, a támadó hímmajom hagyományaihoz híven, nekilendült.
Tarzan különös rikkantást hallatott, elõregörnyedt, hogy fogadja a támadót.
Taug is követte példáját. Bulabantu meg, aki elõtt most már végképp nem volt kétséges, hogy ezek az õ védelmére keltek itt, dárdáját meglengetve elõreszökkent, a majom és Tarzan közé, hogy legalább õt érje az elsõ roham.
És akkor, ugyanakkor, onnét a tisztás túlfelének sûrûjébõl elõtörtetett egy hatalmas tömeg, egy dzsungelhegy, és feltornyosult a majmok mögött.
Az emberszabásúak ordítozásába belevegyült, szinte szétsöpörve e hangokat, a roppant ormány trombitálása, ahogy Tantor, az elefánt átvágott a tisztáson, hogy barátjának segítségére siessen.
S így Gunto nem jutott el odáig, hogy mancsával Tarzanhoz érjen, netán a fogait is belemártsa húsába.
Az iszonyú elefánt-trombitaszó abban a pillanatban szétkergette magukat a hímeket is, fel a fákra.
Velük futott Taug is.
Csak Tarzan és Bulabantu maradt a helyén.
Ez utóbbi keményen állt egyhelyben a dárdájával, ott, ahol az imént. Látta ugyanis, hogy Tarzan sem futamodik meg, s Bulabantu olyan ember volt, aki kész szembenézni a legborzasztóbb halállal is annak az oldalán, aki ugyanígy halálos veszélyt vállalt érte.
De mekkora volt a Gomangani meglepetése, mikor látta, hogy a hegytömegnyi elefánt hirtelen megáll a majomember elõtt, és kedvesen simogatni kezdi nagy, kanyargós ormányával.
Tarzan a fekete emberhez fordult.
- Menj! - mondta neki a majmok nyelvén, és Mbonga falujának irányába mutatott.
Bulabantu megértette, ha nem is a szót, a mozdulatot. Nem várta meg, hogy kétszer mondják a dolgot.
Tarzan állt s figyelte õt, míg el nem tûnt.
Tudta, hogy a majmok nem fogják követni.
Akkor azt mondta az elefántnak: - Csippents föl! - S az ormányos könnyedén a nyakába kapta.
- Tarzan elmegy a kunyhójához a tengerpartra! - kiáltotta oda a majomember a törzs tagjainak a fák sûrûjébe.
- Ti meg mind ostobák vagytok, mint Manu, csak Taug és Tika a kivétel.
Taug és Tika eljöhet meglátogatni Tarzant.
Kercsak törzsével végeztem!
Kérges lábujjaival megsarkantyúzta Tantort, s a nagy vadállat nekilódult. Átvágott a tisztáson, a majmok pedig a magasból figyelték õket, míg el nem nyelte furcsa párosukat a dzsungel.
Mielõtt leszállt az éj, Taug megölte Guntót. Azon verekedtek össze, hogy miért támadta meg Tarzant.
Egy hónapig a törzs Tarzan színét se látta.
Sokan talán nem is gondoltak rá. Voltak azonban, akiknek jobban hiányzott, mint Tarzan képzelte volna.
Taug és Tika gyakran érzett olyasmit, hogy de jó is lenne, ha a dzsungel fia visszatérne. Taug vagy tucatszor eltökélte, hogy meglátogatja Tarzant a parti kunyhóban. De hol ez, hol az jött közbe.
Egy éjszaka, hogy Taug álmatlanul hevert, s nézte a csillagos eget, eszébe jutottak Tarzan furcsa szavai. Az a célzás, amit arra tett, hogy a fényes pontok a nagy ragadozó vadak szemei, s ott lesnek a dzsungel egén Goróra, a holdra, hogy felfalják.
És akkor furcsa dolog történt.
Taug éppen felnézett Goróra, s mit látott: a hold szegélyébõl eltûnt egy darab, egyre nagyobb, valóban mintha kiharaptak volna belõle.
Goro oldalában mind nagyobb lett a lyuk.
Taug üvöltve szökkent talpra.
"Kriig-ááa!" kiáltásaira az egész törzs riadt harsogással, vad karattyolással válaszolt.
- Nézzétek! - kiáltotta Taug.
- Pontosan az történik, amit Tarzan megjósolt.
Numa átszökkent a lángokon, és pusztítja Gorót.
Mindennek elmondtátok Tarzant, a törzstõl is elzavartátok. Most láthatjátok, milyen bölcs volt õ!
Hát tessék, az egyik ilyen gyûlölködõ most siessen Goro segítségére.
Látjátok a szemeket a sötétben Goro fölött!
Veszélyben van... és senki meg nem mentheti, csakis Tarzan.
Numa hamarosan felfalja Gorót, az utolsó falatig, és nem lesz fény az égen, valahányszor Kudu pihenni tér.
Hogyan táncoljuk akkor, Goro fénye nélkül a dum-dumot?
A majmok reszkettek, nyögdécseltek.
A természet erõinek bármi megnyilvánulása rémülettel töltötte el õket, hiszen nem értették a jelenséget.
- Valaki menjen el Tarzanért! - kiáltotta akkor egyikük. - Hozza vissza õt. - Erre valamennyien kiáltozni kezdtek: "Tarzan!"
"Hozzuk vissza Tarzant!"
- De ki lesz az, aki átvág a sötét dzsungelén, hogy megtalálja?
- Megyek én - Vállalkozott Taug. És egy pillanat múlva már el is nyelte az éjszakai sötét. Taug a tengerparti kunyhóhoz ment, a kis öbölbe.
Miközben a törzs várt, várakozott, a majmok láthatták, miként fogy el a hold.
Numa már egy jókora félkört kiharapdált belõle.
Nincs mentség, Goro teljesen elfogy, mire Kudu fölbukkanhat egyáltalán.
A majmok még a gondolattól is reszkettek, hogy éjszaka ezentúl szuroksötét lesz.
Nem tudtak elaludni.
Nyugtalanul mocorogtak, nyüzsgött az egész törzs a fák ágain. Figyelték Numát az égen, a halálos lakomát, és füleltek minden jelre, hátha Taug jön végre Tarzannal.
Goróból már szinte semmi nem volt, amikor a majmok zajt hallottak a fák közül. - Õk voltak azok ketten, Taug és Tarzan! A majomember haladt elöl. Taug követte. Tarzan megállapodott egy közeli fán.
A majomember nem vesztegette hiú szavakra az idõt.
Kezében ott hozta íját, és a vállán átvetve puzdra lógott, benne mérgezett hegyû nyílvesszõk, melyeket a falubeli feketéktõl lopott. Amiképpen az íjat is lopta.
Felkapaszkodott egy nagy fára, ment egyre följebb és följebb, míg végül ott állt egy lengedezõ, kis ágon, amelyet mélyen le is nyomott a súlyával.
De az eget tisztán látta.
Rajta Gorót és a sötét csíkokat-foltokat, melyeket az éhes Numa harapott ki a tündöklõ felszínbõl.
Tarzan a hold felé emelte arcát, és iszonyú, kihívó kiáltást hallatott.
Messzirõl, halkan jött a válasz: egy oroszlán hangja!
A majmok megborzongtak.
Numa az égrõl válaszolt Tarzannak.
Akkor a majomember az ideghez illesztett egy nyílvesszõt, hatalmas erõvel megfeszítette a húrt, és lõtt.
Pontosan oda célozott, ahol Numa az égben Gorót pusztította.
A majomember újra meg újra lõtt Numára, miközben Kercsak törzsének tagjai riadtan bújtak össze odalent.
Végül Taug volt az, aki felkiáltott:
- Nézzétek!
Nézzétek! - vijjogta.
-Numa halott!
Tarzan megölte Numát.
Nézzétek!
Goro kiemelkedik Numa hasából! - És csakugyan, a hold emelkedni kezdett, ki tudja, mitõl, attól-e, hogy Numa, az égi oroszlán ekképpen visszaadni kényszerült õt a világnak, vagy a Föld árnyéka csusszant le róla megint. Ám ha ez utóbbi történt, arról igen nehéz lett volna meggyõzni Kercsak törzsének bármelyik majmát, õk szentül azt hitték s tudták, hogy Numa csaknem elemésztette Gorót, de Tarzan megmentette a tündöklõ istent, az õ vad és titokzatos rítusaik fényes tárgyát a szörnyû pusztulástól -, hát igen, ha valaki ezt kétségbe vonja, reménytelenül küzd, mi több, még örülhet, ha ép bõrrel megússza.
Így tért vissza Tarzan, a dzsungel fia Kercsak törzséhez, s visszatérésével nagy lépést tett a királyság felé, ami késõbb az övé is lett - mert a majmok most már úgy néztek rá, mint felsõbbrendû lényre.
Az egész törzsben egy valaki volt csak, aki valamelyest fenntartással nézte ezt az egész holdmentõ akciót - és ez, bármi különös legyen is, maga Tarzan, a dzsungel fia volt.
