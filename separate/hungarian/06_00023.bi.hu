A Feszty-körkép
Ópusztaszer legfõbb nevezetességének története az 1890-es évek elején, Párizsban kezdõdött.
A francia fõvárosban akkortájt hatalmas sikert aratott a Detaille és Neuville festõpáros munkája, egy napóleoni csatát ábrázoló körkép.
A Szajna menti városba látogató Feszty Árpádra óriási hatást tett a látvány, hazatérve elhatározta, hasonló módon megfesti a bibliai özönvíz történetét.
Ám apósa, az író Jókai Mór (aki maga is ügyesen bánt az ecsettel) javasolta, hogy a honfoglalás közelgõ millenniumára való tekintettel válasszon inkább magyar témát.
Így lett a körkép témája a honfoglalás, a címe pedig a Magyarok Bejövetele.
Késõbb a megsemmisülés határán álló mestermû helyreállítása és restaurálása négy évet vett igénybe.
1995 óta megújult formában látogatható.
Az 1800 négyzetméteres festményen kívül történelmi kiállítások, rekonstruált épületek, letûnt korokat idézõ berendezések és használati tárgyak, panoptikum és élõ bemutatók idézik a múltat a Szegedtõl mintegy 25 km-re fekvõ nemzeti emlékhelyen.
