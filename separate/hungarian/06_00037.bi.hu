Ez a himnusz nem csupán az Európai Unió, hanem a tágabb értelemben vett Európa himnusza is.
A dallam Ludwig van Beethoven 1823-ban komponált IX. szimfóniájából származik.
A szimfónia utolsó tételében Friedrich von Schiller 1785-ös versét, az Örömódát zenésítette meg Beethoven.
A vers Schiller idealista látomását fejezi ki az emberek között kialakuló testvériségrõl - s e látomást Beethoven is osztotta.
1972-ben az Európa Tanács (amelynek nevéhez köthetõ az európai zászló megalkotása is) himnuszának fogadta el Beethoven Örömódáját.
A híres karmestert, Herbert von Karajant kérték fel, hogy írjon három hangszeres kíséretet - zongorára, fúvós hangszerekre és szimfonikus zenekarra.
Szavak nélkül, a zene egyetemes nyelvén, e himnusz az Európában hirdetett szabadság, béke és szolidaritás ideáljait fejezi ki.
1985-ben az Európai Unió állam- és kormányfõi az Európai Unió hivatalos himnuszának fogadták el.
Célja nem az, hogy átvegye a tagországok nemzeti himnuszának helyét, hanem az, hogy megünnepelje a tagországok által osztott közös értékeket és egységüket a sokszínûségben.
