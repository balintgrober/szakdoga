Óriási verseny volt az elmúlt két év, hatékonyságban még fejlõdnünk kell
A budapesti piac már telített, a fõváros környékén nem érdemes logisztikai parkot építeniük a fejlesztõknek - véli Marján Miklós.
A BILK Logisztikai Rt. vezérigazgatója elmondta: a hazai piac alapvetõ változásokon esett át az európai uniós csatlakozás óta, az elmúlt két évben soha nem látott versenyben kellett megállniuk a helyüket a magyar cégeknek és bázisoknak.
A szereplõk száma hamarosan tovább nõ, Románia és Bulgária már kopogtat az ajtón.
Folyamatosan szaporodnak a logisztikai parkok az országban.
Mit gondol, mennyire állják meg helyüket nemzetközi összehasonlításban magyarországi létesítmények?
A gyakorlati ember szemével nézve a logisztikai ágazat sikeréhez szükséges négy-öt feltétel közül Magyarországon egy-kettõ kivételével minden adva van.
Bizonyos területeken hazánk nem csupán azt tudja nyújtani, amit a nyugat európai országok, hanem többet is annál.
A szakemberek felkészültsége terén például biztosan megálljuk a helyünket, a magyar szakemberek kiválóan értenek a logisztika részterületeihez.
Sokaknak vannak technológiai ismereteik, és folyamatszervezés terén ugyancsak versenyképes a hazai tudás, nemzetközi viszonyban is. Sõt a szaktudás számos esetben felette áll a régi uniós országokban megszokottnak.
A kapcsolódó tárgyi eszközök elõteremtését illetõen sem kell szégyenkeznünk: mindent tudunk biztosítani, ami elvárható.
A rendelkezésre álló eszközökben tehát nemigen kell csalódnia a szolgáltatást Magyarországon keresõknek.
A Waherer’s Holding sem véletlenül fordított gondot arra, hogy a lehetõ legkorszerûbb kamionokat és állványrendszereket szerezze be, hiszen ez biztosan megtérül, a vevõk elismerik a befektetett energiát.
Az eszközök tekintetében nem kifogásolható raktárépületek milyensége sem: aki látogatást tesz a korszerû hazai logisztikai parkokban, ugyanazt a színvonalat találja, mint Németországban, Franciaországban vagy Angliában.
A mûszaki paramétereket illetõen tehát nincs lemaradás, Sõt ennél tovább megyek, a magyar szabványok szigorúbbak a más országokban érvényeseknél, hazai raktárbázisok emiatt jobbak is határon túli társaiknál.
Ez néha pluszköltséggel is jár: a tûzvédelmi szabályozás kevésbé engedékeny normái miatt például drágább is a parkok kialakítása, mint másutt.
Ennyi pozitívum hallatán mintha minden adott lenne a tökéletes logisztikai parkok életre hívásához.
Van azért még gyengeségünk fõként az informatika terén.
Versenyhátrányban vannak a magyarországi cégek a logisztikai piacon a komplex informatikai szolgáltatások hiánya miatt.
Úgy látom, van még mit fejlõdni a hatékonyságot illetõen is.
El kell ugyan ismerni, hogy a 2004. május 1-i uniós csatlakozást követõen hirtelen élessé vált piaci versenyben megemberelték magukat a cégek, és ma már sokkal hatékonyabbak, mint korábban, ez azonban nem elég.
Számos kedvezõtlen hatás érte a piacot, olyan erõs versenyhelyzet alakult ki amire számítani lehetett ugyan, de csak kevesen készültek fel rá.
Óriási átalakuláson ment át a logisztikai ágazat, „gyilkos” idõszak volt az elmúlt két esztendõ.
Sokat javult is a hazai piac versenyképessége, azonban van még teendõ az ügyfelek minél teljesebb kiszolgálása terén.
A vállalkozások ugyanis elvárják, hogy évrõl évre magasabb szintû kiszolgálást kapjanak, ráadásul alacsonyabb áron.
Érthetõ, ha egy cég azt szeretné, hogy a boltok számára egyik esztendõben 48 óránkénti kiszolgálás 36 órára csökkenjen, és még ennél is piacképesebb a 24 órás változat.
Sokan természetesnek veszik, hogy saját vállalat irányítási rendszerükkel kompatibilis a logisztikai parkok szisztémája, És ez esetben folyamatosan naprakész információkra tehetnek szert.
A piac fejlõdik, az igények változnak, a korszerûség ma már alapkövetelmény.
A verseny pedig valóban éles, hiszen környezõ országok is ugyanabból a tortából szeretnének mind nagyobb szeletet kiszakítani.
Ki is szakítanak, hiszen a multinacionális cégek egy része elköltözteti tevékenységét.
Lengyelország, Csehország és Ausztria ugrásra készen várja a hozzá érkezõket.
Ezek az országok egyébként nem csupán és nem elsõsorban a logisztikai piacon csatároznak egymással, sokkal átfogóbb vetélkedésrõl van szó.
Politikai és gazdaságpolitikai intézkedések szolgálják, vagy éppen nehezítik egy ország logisztikai piacának versenyképességét.
Amikor pedig egy nemzetközi nagyvállalat hátat fordít korábbi partnerének, és egy másik országba költözteti raktárbázisát, akkor az nem egyetlen okra vezethetõ vissza.
Komoly érvágás számunkra például, hogy Procter&Gamble 2006 augusztusában kivonul Magyarországról, és Budapest helyett ezentúl Prága lesz a központi elosztóbázis.
Annak ellenére, hogy a kozmetikai óriáscég elégedett volt a hazai szolgáltatással, a pénzügyi okok erre a lépésre késztették.
Részben az adózás, részben szállítási költségek ösztönözték a váltást.
És bár a közép-európai raktárbázisról Csehországot, Szlovákiát, Magyarországot, Horvátországot és Szlovéniát terítõ cég számára a célországokat tekintve jó döntés lett volna a budapesti bázis bõvítése, ha azt is figyelembegy vesszük, hogy a kész termékek döntõ része két helyrõl, egy Prága és egy Varsó melletti gyárból érkeznek, mindjárt érthetõbb lesz miért változtattak.
Számunkra ez nagy veszteség, hiszen nem csupán egy 15 ezer négyzetméteres raktárbázis szabadul föl ezzel, hanem egy 30 ezer négyzetméteres bérbeadást könyvelhet el helyettünk más ország, és emellett több mint 100 munkahely szûnik meg a régióban.
A tõlünk elpártoló cégek ugyanis sok esetben a korábbinál nagyobb helyre tartanak igényt, hiszen összevonják korábbi raktárbázisukat, vagy egyszerûen csak bõvítenek.
A felmondott bérleti szerzõdésben szereplõ veszteségnél tehát sokkal nagyobb a hátrány.
A példa sokatmondó és nyilván nem egyedüli.
Mennyire jellemzõ a hasonló kivonulás?
Sajnos egyáltalán nem ritka.
A cégek jönnek-mennek, és sok minden már akkor eldõl, amikor gyártókapacitásról döntenek.
Minden mindennel összefügg, környezetébõl kiragadva a logisztikai piac nehezen értelmezhetõ.
Mégis, amikor a gyártó cégek elpártolnak Magyarországról, gyakran hallani, hogy ez a piac természetes velejárója, és majd jönnek helyettük mások, mint például a dél-koreai Hankook.
Mit gondol, nem hasonlóan történik ez a logisztikai piacon?
Nem hiszem, hogy a két dolgot össze lehetne vetni.
Az természetes, hogy jönnek új cégek, de ezért nem kellene feltétlenül elveszítenünk a régi bérlõket.
A legjobb lenne mindkettõt megtartani, növelve ezzel a logisztikai parkok számát és területét.
A logisztikai piacon egyébként folytatódik a globalizáció és a centralizáció.
Míg korábban Magyarországra gondoltunk akkor, ha a raktárt keresõ potenciális ügyfeleket szemléltük, ma már mindenképpen öt-hat országra, a térség egészére kell koncentrálni.
A nagy nemzetközi vállalatok igyekeznek koncentrálni raktározási tevékenységüket, és a számukra legalkalmasabb helyet kiválasztva onnan kiszolgálni a környezõ országok mindegyikét.
Egyre nagyobb területet szeretnének átfogni egyetlen helyrõl.
Ezt azért lehetett tudni elõre, és persze az nyer, aki térségi központtá válik.
Nem lehetett felkészülni erre?
Fel lehetett volna, de nem elegendõ pusztán eldönteni, hogy Magyarország Európa logisztikai központjává válhat.
Ez sokkal inkább a retorika szintjén jelentkezett, valódi tettek kevéssé kísérték a szólamot.
Éppen ezért lehet tudni azt is, hagy egyik-másik cég elpártol majd Magyarországtól.
Azt azonban nem lehet elõre látni, melyik lesz a kõvetkezõ, és ki fontolgatja a költözést.
Annyi biztos csupán, hogy sokan kivonulnak.
Hazánk egyébként jóval több céget ki tudna szolgálni, mint amennyi jelenleg igényt tart erre.
Túlkínálat van, amelynek mértékét nehéz megmondani, de világos jele ennek, hogy egy-egy tendereztetés alkalmával gyakran önköltségi áron alul vállalják el a cégek a munkát, abban bízva, hogy egy-két éven belül talpra állhatnak.
A piacelemzésekbõl az tûnik ki, hogy a raktárbázisokban nagyjából 10-15%-os a szabad kapacitás.
A helyzetet jellemzi, hogy négy-öt esztendõvel ezelõtt körül belül 5-10%-ot tett ki az üres négyzetméterek aránya a raktárbázisokban.
Sõt akkor még az év végi hajrában általános volt a 100% fölötti kihasználtság, 2005-ben viszont erre nem, vagy csak elvétve akadt példa.
Mindennek ellenére folyamatosan épülnek az újabb és újabb raktárok.
Igen, és a régieket használaton kívül helyezik.
A mi cégünk is összesen 15 ezer négyzetméternyi raktárt költöztetett a belváros különbözõ pontjairól a BILK-be, az üresen maradt épületek egyikének helyén például a négyes metró épül.
A legtöbb esetben elbontják, vagy más célra hasznosítják a leselejtezett raktárépületeket a tulajdonosok, például kereskedelmi tevékenységet telepítenek oda.
Mindez egyébként örömteli folyamat velejárója, hiszen végre hazánk is eljutott arra a szintre, hogy az itt tevékenykedõ cégek nem elégednek meg a régi rossz minõségû raktárépületekkel, hanem korszerû logisztikai parkokba költöztetnék tárolókapacitásaikat.
Így ma már az élelmiszereket is olyan körülmények között tárolják, ami megfelel a XXI. század élelmiszerhigiéniai elõírásainak.
Mit gondol, merre van még terjeszkedési lehetõsége hazánknak?
Az ország földrajzi helyzetébõl adódóan az lenne a kedvezõ, ha a volt FÁK-országokat és a kínai térséget bombázzuk ajánlatainkkal, olyan cégeket megcélozva, amelyek Kelet-Európából szeretnék a nyugat-európai terítést végezni.
Kapacitás van, és bizonyos termékkörök számára még Taszár is alkalmas bázis lehet.
Az pedig vitathatatlan, hogy hazánk tökéletes helyszínt tudna biztosítani az uniós piacon terjeszkedni kívánó vállalkozásoknak, és meg kell találni a módját, miként lehet ebbõl a lehetõ legtöbbet profitálni.
Számolni kell azonban további konkurensekkel is, hiszen Románia és Bulgária rövid idõn belül az EU tagjává válik, már most látszik, hogy erõsödnek, hamarosan megpróbálnak piacot szerezni.
Romániában hatalmas raktárbázisok épülnek, amelyek korszerûségben megfelelnek az elvárásoknak.
Egyelõre versenyelõnyben vagyunk, hiszen délkeleti szomszédunk a logisztikai piac öt fõ elvárása közül egyelõre csak egyet-kettõt tud teljesíteni, de ez gyorsan megváltozhat.
Nem szabad legyintenünk, hiszen két éven belül biztosan ezzel a két országgal is komoly tényezõként kell számolnunk a logisztikai piacon.
Ma kit tekint legfõbb vetélytársnak?
Ha országokban gondolkodunk, akkor Csehországot és Szlovákiát. De inkább úgy fogalmaznék, hogy azokat a multinacionális logisztikai szolgáltatókat, amelyek már Magyarországon is megvetették a lábukat.
Én azért bízom abban, hogy a jó minõségû termékekre lesz kereslet a jövõben is.
A BILK sikere is ezt igazolja, hiszen három év alatt 100 ezer négyzetméternyi területet fejlesztettünk, s mindössze 5%-os a kihasználatlanság.
A beruházás pedig folytatódik további 200 ezer négyzetméter készül el.
A magyar piac a keresletet is figyelembe véve telített.
Mit gondol, hol érdemes még logisztikai parkot építeni hazánkban?
Budapesten már semmiképp, erre már nincs igény.
Inkább a magyar-román határ környékén látok jó lehetõségeket, de inkább a túloldalon.
